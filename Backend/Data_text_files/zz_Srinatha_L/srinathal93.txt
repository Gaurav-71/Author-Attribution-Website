Labangi
ಲಬಂಗಿ
ನಿರೀಕ್ಷೆಯಲ್ಲಿ                                        ಅಧ್ಯಾಯ -1
            ನಾನೊಬ್ಬ ಸಾಮಾನ್ಯ ಮನುಷ್ಯ-ಹಸುರೆಲೆಯಂತೆ. ಕಾಲಿಟ್ಟರೆ ಶಬ್ಧವೂ ಆಗಲಾರದು-ಹುಲ್ಲಿನೆಳೆಯಂತೆ. ಅಂಗೈಯಲ್ಲಿಟ್ಟು ಕೊಂಡು ಊದಿದರೆ ಹಾರಿ ಹೋಗುವೆ-ಸತ್ತ ಪ್ರಾಣಿಯ ಕಣ್ಣುಗಳಂತೆ ಕಣ್ಣುಗಳೂ ತೆರೆದಿವೆ, ಆದರೂ ಏನೂ ನೋಡಲಾರದವನಂತೆ, ಏನೂ ಬಯಸಲಾರದವನಂತೆ.
            ನಿಜ ಹೇಳುವೆ, ನಾನು ರೋಲ್ಸ್ ರಾಯ್ಸ್ ಕಾರನ್ನು ಬಯಸಲಿಲ್ಲ. ದೆಹಲಿಯ ಕುರ್ಚಿಯ ಕನಸನ್ನು ನಾನೆಂದೂ ಕಾಣಲಿಲ್ಲ. ಬದುಕಿನ ಹಣಕ್ಕೆ – ಐಶ್ವರ್ಯಕ್ಕೆ ಎಂದೂ ಮಹತ್ವವನ್ನು ಕೊಡಲಿಲ್ಲ. ಆದರೆ, ಒಂದೇ ಒಂದು ಸಣ್ಣ ತಪ್ಪು ಮಾಡಿಬಿಟ್ಟೆ! ಅದರ ಘೋರ ಬೆಲೆಯನ್ನು ನಾನು ತೀರಿಸಬೇಕಾಗಿದೆ. ನನ್ನ ಶರೀರ ಜರಡಿಯಾಗಿದೆ. ನನ್ನ ಪಕ್ಕೆಲುಬುಗಳನ್ನು ನೀವು ಕಿಟಕಿಯ ಸಲಾಕೆಗಳಂತೆ ಎಣಿಸಬಲ್ಲಿರಿ, ನನ್ನ ಹೊಟ್ಟೆ ಕುಸಿದು ಹಾಳು ಬಾವಿಯೊಂದರ ನೆನಪನ್ನು ತರುತ್ತದೆ.
            ನಾನೀಗ ನನ್ನ ವಿಶಾಲ ಎದೆಯ ಬಗ್ಗೆ ಹೇಳುವೆ. ಮೊದಲು ಇದರಲ್ಲಿ ರಕ್ತನಾಳಗಳಿದ್ದವು, ಮಾಂಸ-ಗ್ರಂಥಿಗಳಿದ್ದವು, ರಕ್ತವಿತ್ತು. ಈಗ ಇದು ಕೇವಲ ಭಗ್ನಾವಶೇಷ; ರಕ್ತನಾಳಗಳ ಭಗ್ನಾವಶೇಷ, ರಕ್ತದ ಭಗ್ನಾವಶೇಷ, ಹುಳುಗಳಿಂದ ತುಂಬಿದ ಭಗ್ನಾವಶೇಷ.
            ಒಂದರ ಅನಂತರ ಇನ್ನೊಂದು ಹುಳು ಬಂದಿತು. ಇಲ್ಲ, ಒಂದೆರಡು ಹುಳುಗಳಷ್ಟೇ ಬಂದವು. ಆಮೇಲೆ ಮನೆ ಮಾಡಿಕೊಂಡವು, ಅನಂತರ ಎಂಬತ್ತನಾಲ್ಕು ಆಸನಗಳನ್ನು ಅನುಭವಿಸಿದವು. ನಿರೋಧ್ ಬಗ್ಗೆ ಅವಕ್ಕೇನೂ ತಿಳಿದಿರಲಿಲ್ಲ. ಕೆಲವೇ ದಿನಗಳಲ್ಲಿ ನನ್ನ ಶರೀರ ಹುಳುಗಳಿಂದ ವ್ಯಾಕುಲಗೊಂಡಿತು. ನನ್ನ ಅಂತಿಮ ಮಾಂಸ-ಗ್ರಂಥಿಯನ್ನೂ ಅವು ಸಿಗರೇಟಿನ ಕೊನೆಯ ದಮ್ ನಂತೆ  ಸೇರಿದವು.
            ಭಗ್ನಾವಶೇಷಗಳಲ್ಲಿ ಬದುಕುವ ಈ ಪರೋಪಜೀವಿಗಳ ಬಗ್ಗೆ ಮೊದಲು ನಾನು ದ್ವೇಷ ತಾಳುತ್ತಿದ್ದೆ. ಈಗ ಪ್ರೀತಿಸುತ್ತೇನೆ. ನಾನು ಟಿ.ಬಿ. ಪೇಶೆಂಟ್ ಎಂದು ವೈದ್ಯರು ಹೇಳುತ್ತಾರೆ. ನಾನು ಕೊನೆಯ ಹಂತದಲ್ಲಿದ್ದೇನೆ. ಹೆಚ್ಚು ದಿನ ಬದುಕಲಾರೆ ಎಂದೇ ವೈದ್ಯರು ಹೇಳುತ್ತಾರೆ. ಬದುಕಿನ ಬಗ್ಗೆ ಈಗ ಭರವಸೆಯಿಲ್ಲ! ಬಹುಶಃ ಈ ಕಾರಣಕ್ಕಾಗಿಯೇ ಶಿಕ್ಷೆ ಕೊನೆಗೊಳ್ಳುವುದಕ್ಕೂ ಮೊದಲೇ ನನ್ನನ್ನು ಜೈಲಿನಿಂದ ಹೊರಗೆಸೆಯಲಾಗಿದೆ.
            ಇಂದು ಮುಂಜಾನೆ ನಾನು ಮುಂಬಯಿಗೆ ಬಂದೆ. ಬಾಂಬೆ ದಿ ಬ್ಯೂಟಿಫುಲ್! ಲಯನ್ಸ್ ಕ್ಲಬ್ ನ ಬೋರ್ಡ್ ನಿಮ್ಮನ್ನು ಸ್ವಾಗತಿಸುತ್ತದೆ. ಏರ್-ಇಂಡಿಯಾದ ಮಹಾರಾಜ, ಬಾಗಿ ನಿಮಗೆ ನಮಸ್ಕರಿಸುತ್ತಾನೆ. ಶಿವಸೇನೆಯ ಹುಲಿಯ ತೆರೆದ ದವಡೆಗಳಲ್ಲಿ ಆಹ್ವಾನವಿದೆ. ನಾನು ದವಡೆಯಂಥ ಒಂದು ಆಸ್ಪತ್ರೆಗೆ ನುಗ್ಗುತ್ತೇನೆ. ನಾನು ಮರಳಿ ಹೋಗಲಾರೆನೆಂದು ನನಗನ್ನಿಸುತ್ತದೆ. ಹುಲಿಯ ದವಡೆಗಳಲ್ಲಿ ನುಗ್ಗಿ ಮರಳಿ ಬರುವ ಪ್ರಯೋಗವನ್ನು ಇದುವರೆಗೆ ಯಾರೂ ಮಾಡಿಲ್ಲ. ಸರ್ಕಸ್ಸಿನ ಆಟಗಾರನೊಬ್ಪ ಈ ಪ್ರಯೋಗ ಮಾಡಿದ್ದ. ಆದರೆ, ಅವನು ತನ್ನ ತಲೆಯನ್ನಷ್ಟೇ ಒಳಗೆ ಹಾಕಿದ್ದ ನಾನಂತೂ ನನ್ನ ಇಡೀ ಶರೀರವನ್ನೇ ಒಳಗೆ ತಳ್ಳುತ್ತಿರುವೆ. ಜಯ ಭಜರಂಗ ಬಲೀ !
            ನನ್ನೆದುರು ಓರ್ವ ವೈದ್ಯರು ನಿಂತಿದ್ದಾರೆ. ಕೆಮ್ಮಿನ ತೀವ್ರ ಆಫಾತಗಳು ನನ್ನ ಶರೀರದ ಅಂಗಾಂಗಗಳನ್ನೇ ಕಂಪಿಸಿ ಬಿಟ್ಟಿವೆ. ಸ್ನಾಯುಗಳ ಭಗ್ನಾವಶೇಷದಲ್ಲಿ ಧೂಳು ಹಾರುತ್ತಿದೆ.
            “ಪ್ಲೀಸ್ ಡಾಕ್ಟರ್, ನಾನು ತುಂಬಾ ದೂರದಿಂದ ಬಂದಿದ್ದೇನೆ. ಇಲ್ಲಿಗೆ ಅಪರಿಚಿತ. ನನ್ನನ್ನು ಸೇರಿಸಿಕೊಂಡರೆ ನಿಮ್ಮ ಉಪಕಾರವನ್ನು ಮರೆಯೋಲ್ಲ”- ನಾನು ಪ್ರಾರ್ಥಿಸುತ್ತೇನೆ.
            “ಜಾಗ ಇಲ್ಲ”- ಉತ್ತರ ಬರುತ್ತದೆ.
            ಎಷ್ಟೊಂದು ಕ್ರೂರ! ಎಷ್ಟೊಂದು ಭಯಾನಕ! ಸಾವಿನ ಅಂಚಿನಲ್ಲಿ ಮುಂದುವರಿದು ಬರುತ್ತಿರುವ ಒಬ್ಪ ಮನುಷ್ಯನಿಗೆ ಆಸ್ಪತ್ರೆಯ ಒಂದು ಮಂಚವೂ ಖಾಲಿಯಿಲ್ಲ. ಇದ್ದರೂ, ಅಂಥ ವ್ಯಕ್ತಿಯ ಜೇಬಿನಲ್ಲಿ ಶಕ್ತಿಯಿಲ್ಲ – ನಾನು ನನ್ನ ಜೇಬುಗಳಿಗೆ ಕೈಹಾಕುತ್ತೇನೆ. ಎರಡು ಕೈಗಳೂ ತೊಡೆಗಳ ತಣ್ಣನೆ ಮಾಂಸದ ಮುದ್ದೆಯ ಮೇಲೆ ಸ್ಥಿರವಾಗುತ್ತವೆ. ಇಲ್ಲಿ ‘ಗ್ಲೂಟಿಯಸ್-ಮ್ಯಾಕ್ಸಿಮಸ್’ನ ಕೇಂದ್ರಬಿಂದುವಿದೆ. ಇಲ್ಲಿ ಫಿಮರ್ ಮತ್ತು ಪೈಲ್ವಿಸ್ ಎಂಬ ಮೂಳೆಗಳಿವೆ. ಇಲ್ಲಿ ಕುರಿಯುವ ಲಾವಾರಸವೂ ಇದೆ. ಇಷ್ಟಿದ್ದಾಗ್ಯೂ ಏನೂ ಇಲ್ಲ.
            ಹುಲಿಯ ದವಡೆಗಳಿಂದ ಸುರಕ್ಷಿತವಾಗಿ ಹೊರಬಂದು ನಾನು ಸಾರ್ವಜನಿಕ ಆಸ್ಪತೆಯೊಂದರೆಡೆಗೆ ಹೆಜ್ಜೆಗಳನ್ನು ಹಾಕುತ್ತೇನೆ. ಮಾರ್ಗದಲ್ಲಿ ಎರಡು ಸಲ ವಾಂತಿಯಾಗುತ್ತದೆ. ರಕ್ತದ ಮತ್ತೆರಡು ಭಗ್ನಾವಶೇಷಗಳು ಕಣ್ಣೆದುರು ಮೂಡುತ್ತವೆ. ಈ ಭಗ್ನಾವಶೇಷಗಳು ಭವ್ಯವಾಗಿಲ್ಲ. ಬಿಸಿಯೂ ಆಗಿಲ್ಲ, ಇವು ಮಮ್ತಾಜಳ ಸಮಾಧಿಯಂತೆ ಶೀತಲ. ಇಲ್ಲಿ ಕೂತು ಒಂದು ಟ್ರಾಜೆಡಿ ಹಾಡನ್ನು ಹಾಡುವ
ಮನಸ್ಸಾಗುತ್ತದೆ. ಸಮಯಾವಕಾಶವಿಲ್ಲ. ಬಹು ಕಷ್ಟದಿಂದ ನಾನು ಆಸ್ಪತ್ರೆಯ ಗೇಟಿನವರೆಗೆ ಹೋಗುತ್ತೇನೆ.
            ಮೊದಲ ದೃಷ್ಟಿಯಲ್ಲೇ ಮನಸ್ಸಿನಲ್ಲಿ ಪ್ರಶ್ನೆ, ಉದ್ಭವಿಸುತ್ತದೆ ಇದು ಅಸ್ಪತ್ರೆಯೋ ಅಥವಾ ‘ರೋಗಿ ಶವ’ಗಳ ಸ್ಮಶಾನವೋ ಶವಗಳು ಇಲ್ಲಿ ಆರೋಗ್ಯ ಹೊಂದಲು ಬರುತ್ತವೆಯೋ ಅಥವಾ ಮೃತ್ಯುವನ್ನು ಭೇಟಿಯಾಗಲು ಬರುತ್ತವೆಯೋ ಸ್ವಚ್ಛತೆಯ ಬಗ್ಗೆ ಇಲ್ಲಿ ಕೇಳುವಂತೆಯೇ ಇಲ್ಲ. ಕೊಳಕು-ಹೊಲಸು ವಾತಾವರಣದಿಂದಾಗಿ ಉಸಿರು ಕಟ್ಟುತ್ತಿದೆ. ಅನಂತರ, ಶವಗಳು, ಸಾಯಲೋಸುಗ ಇಲ್ಲಿಯ ತನಕ ಬರುವ ಕಷ್ಟವನ್ನೇಕೆ ಮಾಡುತ್ತವೆ ಎಂಬ ಪ್ರಶ್ನೆ ಎದುರಾಗುತ್ತದೆ.
            “ಔಟ್ ಪೇಶೆಂಟ್ ವಾರ್ಡ್ ಯುವ ಕಡೆಗಿದೆ” ಒಬ್ಪ ವಾರ್ಡ್ ಬಾಯನ್ನು ತಡೆಯುತ್ತಾ ಪ್ರಶ್ನಿಸುತ್ತೇನೆ. ಉತ್ತರವಾಗಿ ಅವನು ತನ್ನ ಜೇಬಿಗೆ ಕೈ ಹಾಕುತ್ತಾನೆ. ಕೈಗೆ ಒಂದು ಸಣ್ಣ ಬಾಕ್ಸ್ ಬರುತ್ತದೆ. ಬಾಕ್ಸ್ ತೆರೆದು ಬೀಡಿಯೊಂದನ್ನು ಅವನು ತುಟಿಯೊಳಗೆ ಸಿಗಿಸಿಕೊಳ್ಳುತ್ತಾನೆ. ಬೀಡಿ ಹೊತ್ತಿಸುತ್ತಾನೆ. ಆಮೇಲೆ ಹೊಗೆಯ ಗುಮ್ಮಟ ಉಗುಳಿ ಬೆರಳಿನಿಂದ ಸಂಜ್ಞೆ ಮಾಡುತ್ತಾನೆ. ಇಬ್ಪರು ನರ್ಸ್ಗಳು ಕಿಲಕಿಲನೆ ನಗುತ್ತಾ ನನ್ನೇದುರಿಂದ ಹಾದು ಹೋಗುತ್ತಾರೆ.
            ಡಾಕ್ಟರ್ ಸಾತ್ ವಲೇಕರ್ ಎದುರು ನಾನು ನನ್ನ ಎಕ್ಸ್-ರೇ ಮತ್ತು ರಿಪೋರ್ಟ್ಗಳನ್ನಿಡುತ್ತೇನೆ ‘ಕಟಕ್’ ಜೈಲಿನಿಂದ ಬಿಡುಗಡೆಯುದಾಗ ಅಲ್ಲಿಯ ವೈದ್ಯರು ನನಗೆ ನನ್ನ ರಿಪೋರ್ಟ್ ಕೈಗೆ ಹಾಕುತ್ತಾ ಮುಂಬಯಿಗೆ ಹೋಗುವಂತೆ ಸಶಕ್ತವಾಗಿ ಹೇಳಿದ್ದರು. ನಾನು ಮುಂಬಯಿಯಲ್ಲಿದ್ದೇನೆ; ಸಾರ್ವಜನಿಕ ಆಸ್ಪತ್ರೆಯ ವೈದ್ಯರೆದುರು ನಿಂತಿದ್ದೇನೆ. ನನ್ನ ಮುಖದ ಭಾವನ ಕರುಣಾಜನಕವಾಗಿದೆ. ನನ್ನ ಶರೀರದಲ್ಲಿ ಜಮಾಯಿಸಿದ ರಕ್ತದ ಬಿಸಿ ಕಲೆಗಳು ಕಬ್ದಿಣದ ಎದೆಯನ್ನು ಕರಗಿಸಿದರೂ ನನಗಾಶ್ಚರ್ಯವಾಗುವುದಿಲ್ಲ. ನಾನು ನಿಕ್ಕರ್ ಮಾತ್ರ ಧರಿಸಿದ್ದೇನೆ.
            ಡಾಕ್ಟರ್ ಸಾತ್ ವಲೇಕರ್ ನನ್ನ ಎಕ್ಸ್-ರೇ ಮತ್ತು ರಿಪೋರ್ಟ್ ಗಳ ಮೇಲೆ ಒಮ್ಮೆ ದೃಷ್ಟಿ ಹಾಯಿಸಿ ನನ್ನನ್ನು ನಖ-ಶಿಖಾಂತ ಗಮನಿಸುತ್ತಾರೆ. ಆಮೇಲೆ ಪ್ರೀತಿಯಿಂದ, ಸಹಜವಾಗಿ “ಈಗಂತೂ ಏನೂ ಆಗಲ್ಲ! ಒಂದು ವಾರದ ಅನಂತರ ಬಾ” ಎನ್ನು.ತ್ತಾರೆ.
            ನನಗೆ ಆಶ್ವರ್ಯವಾಗುವುದಿಲ್ಲ. ದುಃಖವೂ ಆಗುವುದಿಲ್ಲ. ಯಾಕೆ ಈ ವೈದ್ಯರ ಹೃದಯ ಕಲ್ಲಲ್ಲ, ಇಲ್ಲದಿದ್ದರೆ ನೀರಾಗುತ್ತಿತ್ತು! ಈ ವೈದ್ಯರ ಹೃದಯ ಕಬ್ಬಿಣವೂ ಅಲ್ಲ. ಇಲ್ಲದಿದ್ದರೆ ಕರಗುತ್ತಿತ್ತು! ಈ ವೈದ್ಯರ ಹೃದಯ ಸಾಮಾನ್ಯ ಮನುಷ್ಯನ ಹೃದಯದಂತಿದೆ. ಸಾಮಾನ್ಯ ಮನುಷ್ಯವ ಹೃದಯದ ಪರಿವರ್ತನೆ ಈ ಯುಗದಲ್ಲಂತೂ ಅಸಾಧ್ಯ.
            ಹತಾಶನಾಗಿ ವೈದ್ಯರ ಮುಖವನ್ನೇ ನೋಡುತ್ತೇನೆ. ಆ ಮುಖದಲ್ಲಿ ಲೇಶ ಮಾತ್ರವೂ ದುಃಖವಿಲ್ಲ. ಯಾಕಿರಬೇಕು ಅವನು ನನ್ನ ಸಹೋದರನಲ್ಲ, ಅಪ್ಪನಲ್ಲ, ನಮ್ಮ ಸಂಬಂಧ, ವೈದ್ಯ ಮತ್ತು ರೋಗಿಯದಷ್ಟೇ. ಅವನು ನಮ್ರತೆಯಿಂದ ಉತ್ತರಿಸಿ ತನ್ನ ಕರ್ತವ್ಯವನ್ನು ಪಾಲಿಸಿದ್ದಾನೆ.
            ನನ್ನ ಕಣ್ಣುಗಳೆದುರು ಕತ್ತಲು ಕವಿಯುತ್ತಿದೆ. ಈ ಕತ್ತಲು ಎಣ್ಣೆಯಲ್ಲಿ ಅದ್ದಿದ ಹತ್ತಿಯಂತೆ ನುಣುಪು ಅಥವಾ ಆಕ್ಟೋಪಸ್ನ ಹಿಡಿತದಂತೆ ಭಯಾನಕ ಬೇರೊಂದು ಆಸ್ಪತ್ರೆಗೆ ಸೇರಲು ಹೋಗಬೇಕಾದ ಅಗತ್ಯವಿಲ್ಲ. ಇಚ್ಛೆಯೂ ಇಲ್ಲ ಮುಂಬಯಿ ನಗರದಲ್ಲಿ ಆರೋಗ್ಯ ವ್ಯಕ್ತಿಗಳಿಗಿಂತ ಅನಾರೋಗ್ಯ ವ್ಯಕ್ತಿಗಳ ಸಂಖ್ಯೆಯೇ ಹೆಚ್ಚು. ನನ್ನಂತಂತೇ ಎಲ್ಲರ ಸ್ಥಿತಿ ಮೆದು. ನನ್ನಂತೆಯೇ ಎಲ್ಲರೂ ಕೊನೆಯುಸಿರೆಳೆಯುತ್ತಿದ್ದಾರೆ. ಸ್ಪೆಶಲ್ ಕ್ಯಾಬಿನ್ನಿನಲ್ಲಿ, ಜನರಲ್ ವಾರ್ಡ್ನಲ್ಲಿ…. ಇದು ಎಲ್ಲರ ಬದುಕು ಅಂತ್ಯವಾಗುವುದರಲ್ಲಿದೆ. ಇಂದು ಮುಂಬಯಿ ನಗರ ನಾಶವಾಗುವುದರಲ್ಲಿದೆ.
            ಇಲ್ಲಿ ನನಗೆ ಮನೆಯಿಲ್ಲ. ಸಂಬಂಧಿಕರಿಲ್ಲ. ನಿಜ ಹೇಳಬೇಕೆಂದರೆ ಸಂಬಂಧಿಕರಿದ್ದಾರೆ, ಆದರೆ ಅವರು ನನ್ನವರಾಗಿಲ್ಲ. ನನ್ನ ಒಡಹುಟ್ಟಿದ ಸಹೋದರನಿಗೆ ‘ನನಗೆ ಸ್ಪಲ್ಪ ಹಣ ಸಿಕ್ಕರೆ ನಾನು ಪಂಚಗನಿಗೆ ಹೋಗಿ ಬಿಡುತ್ತೇನೆ’ ಎಂದು ಪ್ರಾರ್ಥಿಸಿದೆ. ಅವನ ಹತ್ತಿರ ಹಣವೆಲ್ಲಿದೇ ಇದ್ದರೂ ನನಗೇಕೆ ಕೊಡುತ್ತಾನೇ
            ನನ್ನ ಸಹೋದರ ವಿವಾಹಿತ ಅತನಿಗೆ ಓರ್ವ ಪತ್ನಿ ಮತ್ತು ಮೂವರು ಮಕ್ಕಳಿದ್ದಾರೆ. ಈಗಿನವಳು ಅವನ ಮೂರನೆಯ ಹೆಂಡತಿ. ಈ ಮೊದಲಿನ ಇಬ್ಪರು ಬಂಜೆಯರಾಗಿದ್ದರಿಂದ ಅವರನ್ನು ಹೊರಹಾಕಲಾಗಿತ್ತು. ಈ ಮೂರನೆಯ ಹೆಂಡತಿಯು ಮದುವೆಯಾದ ಒಂಬತ್ತು ತಿಂಗಳಿಗೆ ಸರಿಯಾಗಿ ಒಮ್ಮೆಲೇ ತ್ರಿವಳಿ ಮಕ್ಕಳಿಗೆ ಜನ್ಮ ನೀಡಿ ಹೆಂಡತಿಯಾಗಿ ತನ್ನ ಇಂಟರ್ ನ್ಯಾಶನಲ್ ಅಧಿಕಾರವನ್ನು ಖಾಯಂ ಮಾಡಿದ್ದಳು.
            ಸಂಜೆ ಕರಗುವುದರಲ್ಲಿದೆ, ಹೊಗೆ ಕಾರುವ ಮಿಲ್ಗಳ ಚಿಮಣಿಗಳು ಆಕಾಶವನ್ನೆಲ್ಲಾ ಮಲಿನಗೊಳಿಸಿದೆ; ಸಮುದ್ರವನ್ನು ಮಣ್ಣಾಗಿಸಿದೆ. ಮನಗಳನ್ನಲ್ಲಾ ಮಣ್ಣಾಗಿಸಿದೆ, ಮನೆಯಲ್ಲಿ ವಾಸಿಸುವ ಮನುಷ್ಯರನ್ನು ಮಲಿನಗೊಳಿಸಿದೆ.
            ಊರುಗೋಲಿಲ್ಲದ ಕುಂಟನಂತೆ ನಡೆಯುತ್ತಾ, ಬೀಳುತ್ತಾ, ಎಡವುತ್ತಾ ನಾನು ಮರಳಿ ಬೋರೀ ಬಂದರ್ ಸ್ಟೇಷನ್ನಿಗೆ ಬರುತ್ತೇನೆ. ಬೆಳಗ್ಗೆ ಇಲ್ಲಿಂದಲೇ ಹೊರಟು ನನ್ನ ದಿನಚರಿಯನ್ನು ಪ್ರಾರಂಭಿಸಿದ್ದೆ. ಸೂರ್ಯನೊಂದಿಗೆ ನಗರದಲ್ಲಿ ಅಲೆದಿದ್ದೆ. ಸೂರ್ಯ ಅಸ್ತನಾದಾಗ ನಾನೂ ನನ್ನ ಸುತ್ತಾಟನ್ನು ಮಾರೈಸಿ, ಅಸ್ತನಾಗಲು ಯೋಗ್ಯ ಸ್ಥಳವನ್ನು ಹುಡುಕುತ್ತಿದ್ದೇನೆ.
            ನನ್ನ ಬಲಗಡೆ ಹದಿಮೂರನೆಯ ಪ್ಲಾಟ್ ಫಾರಂ ಇದೆ. ಎಡಗಡೆಗೆ ಹನ್ನೆರಡನೆಯ ಪ್ಲಾಟ್ ಪಾರಂ ಇದೆ. ಇನ್ನು ನಡೆಯುವ ಶಕ್ತಿ ನನ್ನಲ್ಲಿಲ್ಲ. ಆದರೂ ಇನ್ನೂ ಕೆಲವು ಹೆಜ್ಜೆಗಳನ್ನು ಹಾಕುತ್ತಾ ತಲೆಯ ಮೇಲೆ ನೇತಾಡುತ್ತಿದ್ದ ಗಡಿಯಾರದ ಕೆಳಗಿನ ಬೆಂಜೊಂದರಲ್ಲಿ ನಾನು ಬೀಳುತ್ತೇನೆ. ತಲೆ ಲೋಹದ ಹಿಡಿಕೆಗೆ ಬಡಿದಿದ್ದರಿಂದಾಗಿ ಹಣೆಯ ಭಾಗ ಉಬ್ಪಿ ಕಂದು ಬಣ್ಣಕ್ಕೆ ತಿರುಗುತ್ತದೆ. ಕಂಪಿಸುವ ಕೈಗಳಿಂದ ಕಂದು ಬಣ್ಣವನ್ನು ಸ್ಪರ್ಶಿಸಲು ಪ್ರಯತ್ನಿಸುತ್ತೇನೆ. ಆದರೆ ಸಾಧ್ಯವಾವುಗುದಿಲ್ಲ. ನನ್ನ ಕೈ ನಿಶ್ಯಕ್ತಿಯಿಂದಾಗಿ ನನ್ನೆದೆಯ ಮೇಲೆ ನಿಶ್ಚಲವಾ”
ಬಿದ್ದಿದೆ.
            ನಾನು ಗೋಪಾಲಪುರಕ್ಕೆ ಹೋಗಬೇಕಾಗಿದೆ. ನನ್ನ ಜೇಬುಗಳು ಖಾಲಿ. ಹೇಗೆ ಹೋಗುವುದು ನನ್ನಲ್ಲಿ ನಡೆಯಲು ಶಕ್ತಿಯಿಲ್ಲ. ಹೇಗೆ ಹೋಗಲಿ ನನ್ನ ಕಾಲುಗಳ ಮೇಲೆ ನಿಂತುಕೊಳ್ಳಲೂ ಶಕ್ತಿಯಿಲ್ಲ!
            ನನ್ನ ಸಾವು ಇಲ್ಲಿಯೇ ಸಂಭವಿಸುವುದೇ ಇಲ್ಲ! ನಾನಿಲ್ಲಿ ಸಾಯಬೇಕಿಲ್ಲ ಈ ಕಲ್ಲು ಭೂಮಿಯಲ್ಲಿ ನನ್ನ ಪ್ರಾಣ ತ್ಯಜಿಸಬೇಕಿಲ್ಲ. ನಾನು, ಮಿನಿಸ್ಕರ್ಟ್ ನಲ್ಲಿ ಬೀಗುವ ಹುಡುಗಿಯ ಶ್ವೇತ ಕಾಲುಗಳಂತಹ ನದಿ ತೀರಕ್ಕೆ ಹೋಗಿ ಕೊನೆಯುಸಿರೆಳೆಯುವೆ. ‘ಗುಡು ಬೈ ಮೈ ಡಿಯರ್’ –ನನ್ನ ಶ್ವೇತ ಜೀವ, ತೇವ ಕಣ್ಣುಗಳಿಂದ ಆಕಾಶದ ಅನಂತದಲ್ಲಿ ಲೀನವಾಗಬೇಕು. ನಾನು ತೀರದ ಮರಳಲ್ಲಿ ಬಿದ್ದಿರುವೆ. ಆಗ ನಾನು ಒಂಟಿಯಾಗಿರುವೆ – ಒಂಟಿ.
            ಯಾರಿಗೂ ನಾಟಕೀಯವಾಗಿ ಕಣ್ಣೀರು ಸುರಿಸಬೇಕಾಗಿಲ್ಲ, ನನ್ನ ಅಂತಿಮ ಸಂಸ್ಕಾರ ಮಾಡುವ ಅಗತ್ಯವಾಗುವುದಿಲ್ಲ. ಕೋಬರ್ ಎಂಬ ‘ಸೊಳ್ಳೆ’ಯೊಂದು ಸತ್ತು ಹೋಗಿದೆ ಎಂದು ಯಾರಿಗೂ ಗೊತ್ತಾಗುವುದೂ ಇಲ್ಲ (‘ಸೊಳ್ಳೆ’ಶಭ್ದ ನನ್ನದಲ್ಲ). ಮತ್ತೆ ಗೊತ್ತಾದರೆ ಅದಕ್ಕೂ ಮೊದಲೇ ನನ್ನ ಶವ ನದಿಯಲ್ಲಿ ಹರಿದುಹೋಗಿ ಜಲಚರಗಳ ಮಧ್ಯೆ ಹಂಚಿ ಹೋಗಿ ಬಿಡಬಹುದು. ನನ್ನ ಶರೀರದ ಒಂದು ಚೂರು ಅಂಶವೂ ಯಾರಿಗೂ ಸಿಗದಿರಬಹುದು.
            ಒಂದು ವೇಳೆ ಕೈಯೊಂದು ಮೇಲೆ ತೇಲಿ ಬಂದರೆ ಆ ಕೈ ಯಾರ ನಾಶ ಮಾಡಬಲ್ಲದು ‘ಸಹೋದರರೇ, ಸಹೋದರಿಯರೆ ನನ್ನ ಕಪಾಲದಲ್ಲಿ ಮೂರನೆಯ ಕಣ್ಣಿದೆ, ನಾನು ನಿಮ್ಮ ಮುಖದೊಳಗೆ ಅಡಗಿರುವ ಮುಖವನ್ನು ನೋಡಬಲ್ಲೆ’ನೆಂದು ಆ ಕೈ ತನ್ನ ತುಟಿ ಎರಡು ಮಾಡಿಯಂತು ಹೇಳುವುದಿಲ್ಲ.
            ಒಂದು ವೇಳೆ ಕಣ್ಣೊOದು ಮೇಲೆ ತೇಲಿ ಬಂದರೆ ಅದು ಕೇವಲ ಕರುಣೆಯ ದೃಷ್ಟಿಯಿಂದ ಮಾತ್ರ ನೋಡುತ್ತಿರುತ್ತೆ. ಕೊಲೆಯಾದ ಕುರಿಯ ಕಣ್ಣೆಂದು ಯಾರಾದರೂ ತಿಳಿಯಬಹುದು. ಇನ್ನು ಯಾರಾದರೂ ಆದ ಬೇರೆ ಮೀನಿನ ಕಣ್ಣೆಂದು ಹೇಳಬಹುದು, ಮತ್ತೊಬ್ಬ, ಈ ಕಣ್ಣಿಗೆ ತನ್ನದೇ ಆದ ಬೇರೆ ಅಸ್ತಿತ್ವವಿದೆ ಎಂದು ಯೋಚಿಸಬಹುದು. ಮತ್ತೆ ನನ್ನ ಕಣ್ಣಿನ ವಿವಶ ಶವ, ಜೀವಂತ ಶವ ಕೇಳಲಾರದಂತಹ ಮತ್ತು ನೋಡಲಾರದಂತಹ ತಮಾಷೆಯನ್ನು ನೋಡುತ್ತಿರುತ್ತದೆ.
            ಒಂದು ವೇಳೆ ನಾಲಿಗೆ, ಮೇಲೆ ತೇಲಿ ಬಂದರೆ ಬಹುಶಃ ಅದು ಈಜುತ್ತಾ- ಈಜುತ್ತಾ ಅಡಗಿಕೊಳ್ಳುತ್ತಾ-ಬಚ್ಚಿಟ್ಟುಕೊಳ್ಳುತ್ತಾ ತೀರಕ್ಕೆ ಬರಬಹುದು. ತೀರದ ಮರಳಿನಲ್ಲಿ ಆಳವಾದ ಹೊಂಡವೊಂದನ್ನು ತೋಡಬಹುದು. ಆ ಹೊಂಡದಲ್ಲಿ ಮೆಲ್ಲನೆ ತಾನೇ ಸ್ವತಃ ಮಲಗಿ ನಿದರಿಸಬಹುದು. ಬಿರುಗಾಳಿ ಆ ಹೊಂಡವನ್ನು ಸಮತಲಗೊಳಿಸುವ ಕೆಲಸ ಮಾಡಬಹುದು. ಈ ರೀತಿ ನಾಲಿಗೆ, ಶವದ ನಾಲಿಗೆಯನ್ನು, ಯಾರೆಯೇ ಹೂತು ಹೋಗಿಬಿಡುತ್ತದೆ. (ಈ ದೇಶದಲ್ಲಿ ಸುಖವಾಗಿರಬೇಕೆಂದರೆ ನಾಲಿಗೆಯನ್ನು ಹೂತು ಬಿಡಿ-ಈ ಸುವರ್ಣ ಸೂಕ್ತಿ ಯಾವ ಮಹಾತ್ಮನದ್ದಲ್ಲ, ನನ್ನದೇ.)
            ಒಂದು ವೇಳೆ ಕಾಲೊಂದು ಮೇಲೆ ತೇಲಿ ಬಂದರೆ ಬಹುಶಃ ಓಟ ಕೀಳಬಹುದು. ಮೊದಲು ನೀರಿನ ಮೇಲೆ, ಆಮೇಲೆ ಮರಳು, ಮಣ್ಣು ಮತ್ತು ಒಣಗಿದ ಎಲೆಗಳ ಮೇಲೆ, ಹರಿಯುವ ಝರಿಗಳ ಮೇಲೇ, ಉಬ್ಪು-ತಗ್ಗುದಿಣ್ಣೆಗಳ ಮೇಲೆ. ಅವಂತರ ಅಕಸ್ಮಾತ್ ನಿಶ್ಚಲಗೊಂಡು ಬಿಡಬಹುದು. ಅದು ಸ್ವಲ್ಪ ಹೊತ್ತು ನಿಟ್ಟುಸಿರುಬಿಟ್ಟು. ಕಣ್ತುಂಬ ಹಸುರು ಕಾಟೇಜನ್ನು ನೋಡಬಹುದು. ಹಸುರು ಕಾಟೇಜು ಬೆಂಗಾಡಾಗಿರುತ್ತದೆ. ಕಾಲು, ನಿರಾಸೆಯಿಂದ ಅಲ್ಲೆ ಕುಸಿದು ಬೀಳುವುದು (ಹಸುರು ಕಾಟೇಜ್ನ ಹೆಸರು ಮತ್ತು ಅದರ ಚರಿತ್ರೆಯನ್ನು ತಿಳಿಯಲು ಮುಂದೆ ಓದಿ).
            ಒಂದು ವೇಳೆ ತಲೆ ಮೇಲೆ ತೇಲಿ ಬಂದರೇ ಬಹುಶಃ ಜನರಗೆ ತಿಳಿಯಬಹುದು, ಪೊಲೀಸರು ವಿಚಾರಣೆ ಮಾಡಬಹುದು, ಪತ್ರಿಕೆಗಳಲ್ಲಿ ‘ಮನೆಯಿಂದ ತಪ್ಪಿಸಿಕೊಂಡು ಓಟಕಿತ್ತ ಹಿಪ್ಪಿಗಳಂತೆ ಬದುಕುತಿದ್ದ ಓರ್ವ ಯುವಕನ ಬದುಕಿನ ಕರುಣಾಮಯ ಅಂತ್ಯ,’ ಎಂಬ ಹೆಡ್ ಲೈನ್ ಕಾಣಬಹುದು’.
            ನಾನು ಗೋಪಾಲಪುರಕ್ಕೆ ಹೋಗಬೇಕಿಲ್ಲ. ಯಾರಾದರೂ ಮಿತ್ರರು-ದಾನಿಗಳು ಟಿಕೇಟಿನ ದುಡ್ಡನ್ನು ದಾನವಾಗಿ ಕೊಟ್ಟರೂ ಇದು ಸಾಧ್ಯವಿಲ್ಲ. ನನಗೆ ಆಸರೆ ನೀಡಿ ಯಾರಾದರೂ ರೈಲಿನ ಕಂಪಾರ್ಟ್ಮೆಂಟಿನಲ್ಲಿ ಕೂರಿಸಲು ಸಿದ್ಧರಾದರೂ ಇದು ಸಾಧ್ಯವಿಲ್ಲ. ಇನ್ನು ಅಲ್ಲಿಗೆ ಮರಳಿ ಹೋಗುವುದರಲ್ಲಿ ಯಾವ ಆರ್ಥವಿಲ್ಲ. ನನ್ನ ಬಳಿ ಅಷ್ಟು ಸಮಯವೂ ಇಲ್ಲ.
            ನಾನು ನನ್ನ, ಸಾವನ್ನು, ನೋಡಬಲ್ಲೆ. ಯಾರೂ ನನ್ನಲ್ಲಿ ಮೃತ್ಯುವಿನ ಆಕಾರವನ್ನು ಕೇಳಬೇಡಿ. ಅದು ಕ್ಷಣ-ಕ್ಷಣವೂ ಬದಲಾಗುತ್ತಿದೆ. ಯಾರೋ ಸಾವನ್ನು ಕೆಲಿಡೋಸ್ಕೋಪ್ನಲ್ಲಿ ಹಾಕಿಬಿಟ್ಟಂತೆ ತೋರುತ್ತದೆ. ಸಾವಿನ ಬಣ್ಣವನ್ನು ನನ್ನಲ್ಲಿ ಕೇಳಬೇಡಿ. ಸಾವಿಗೆ ಬಣ್ಣವಿರುವುದಿಲ್ಲ. ಯಾವ ಜಾಗದಲ್ಲಿ ಅದಿರುವುದೋ ಅದೇ ಜಾಗದಲ್ಲಿ ಬಣ್ಣವನ್ನು ಸಾವು ಸುಲಭವಾಗಿ ಧರಿಸುತ್ತದೆ. ಆಕಾಶದಲ್ಲಿ ತಿರುಗುವ ಸಾವಿನ ಬಣ್ಣ ನೀಲಿಯಾದರೆ, ಹಸುರಿನಲ್ಲಿ ಅಲೆಯುವ ಸಾವಿನ ಬಣ್ಣ ಹಸುರು. ಚೈನಾಮೆನ್ ಮೇಲೆ ಸವಾರಿ ಯಾದ ಸಾವಿನ ಬಣ್ಣ ಹಳದಿಯಾದರೆ, ನೀಗ್ರೋವಿನ ಮೇಲೆ ಸವಾರಿಯಾದ ಸಾವಿನ ಬಣ್ಣ ಕಪ್ಪು. ಕಾಮನಬಿಲ್ಲಿನಲ್ಲಿ ಮಲಗಿದ ಸಾವಿನ ಬಣ್ಣ ಅನೇಕ.
            ನಾನು ಸಾವನ್ನು ಸ್ಪಷ್ಟವಾಗಿ ನೋಡಬಲ್ಲೆ. ಸಾವು ಸಮೀಪದಲ್ಲಿದೆ, ಆದರೆ ಹತ್ತಿರದಲ್ಲಿಲ್ಲ. ಸಾವು ಅಂತರದಲ್ಲಿದೆ, ಆದರೆ ದೂರವಿಲ್ಲ. ನಿಜ ಹೇಳಬೇಕೆಂದರೆ ನನ್ನ ಸಾವು ನನ್ನಿಂದ ಎರಡು ಗಂಟೆ ದೂರದಲ್ಲಿದೆ. ನಾನು ನಿಜವನ್ನೇ ಹೇಳುವೆ, ಆಶ್ವರ್ಯಪಡಬೇಡಿ. ನನ್ನ ಅಪ್ಪನೂ, ಅವರ ಸಾವಿಗೂ ಮುಂಚೆ ಸರಿಯಾದ ಸಮಯವನ್ನು ಹೇಳಿದ್ದರು.
            ಅಪ್ಪ ಕೋಬರ್! ಗಂಟೆ ಎಷ್ಟು
            ನಾನು ಹತ್ತಾಗಿ ಐದು ನಿಮಿಷ.
            ಅಪ್ಪ ಇನ್ನು ಅರ್ಧ ಗಂಟೆಯಾದ ಮೇಲೆ ನಾನು ನಿಮ್ಮ ಮಧ್ಯೆ ಇರಲ್ಲ. ನಿನ್ನ ಅಮ್ಮ ಎಲ್ಲಿ
            ನಾನು ಹರಿಕಥೆ ಕೇಳ್ತಿದ್ದಾಳೆ.
            ಅಪ್ಪ ತತ್ಕ್ಷಣ ಕರ್ಕೊಂಡ್ ಬಾ! ಇಲ್ಲದಿದ್ರೆ..
            ನಾನು ನಂಬಲಿಲ್ಲ.  ಸನ್ನಿಪಾತದಿಂದಾಗಿ ಏನೇನೋ ಹರಟುತ್ತಿರಬಹುದುದೆಂದುಕೊಂಡೆ! ಬಹುಶಃ ಮೂರ್ಛಾವಸ್ಥೆಯಲ್ಲಿ ವಟಗುಟ್ಟುತ್ತಲೂ ಇರಬಹುದು! ಕಳೆದ ಏಳು ವರ್ಷಗಳಿಂದ ಅವರು ಹಾಸಿಗೆ ಹಿಡಿದಿದ್ದರು. ಅವರ ದೇಹ ಕ್ಷಯದಿಂದಾಗಿ ನಷ್ಟವಾಗಿತ್ತು. ಕೈ-ಕಾಲುಗಳು ಕಡ್ಡಿಯಂತಾಗಿದ್ದವು.
            ಅರ್ಧ ಗಂಟೆಯ ನಂತರ ವಾಸ್ತವವಾಗಿಯೂ ನನ್ನ ಅಪ್ಪ ಸತ್ತು ಹೋದರು. ತಲೆ ಒಂದೆಡೆ ವಾಲಿತ್ತು. ಕಣ್ಣುಗಳು ತೆರೆದೇ ಇದ್ದವು. ನನಗೇನೂ ತೋಚಲಿಲ್ಲ. ಈ ಘಟನೆ ಸಂಭವಿಸಿ ಆರು ವರ್ಷಗಳಾಗಿವೆ. ಆರು ವರ್ಷಗಳ ಅನಂತರ ಇಂದು ಎಲ್ಲಾ ಅರ್ಥವಾಗುತ್ತಿದೆ. ನಿಮಗೂ ತಿಳಿಸುವೆ.
            ಮೃತ್ಯುಶಯ್ಯೆಯಲ್ಲಿ ಮಲಗಿದ ಮನುಷ್ಯನ ಎರಡೂ ಕಣ್ಣುಗಳ ಮಧ್ಯೆ, ಹಣೆಯಲ್ಲಿ ಮೂರನೆಯ ಕಣ್ಣೊಂದು ಉದ್ಧವಿಸುತ್ತದೆ. ಆ ಕಣ್ಣು ಅದೃಶ್ಯವಾಗಿರುತ್ತದೆ. ಈ ಕಣ್ಣಿನಿಂದಾಗಿ ಅವನ ದೃಷ್ಟಿ ಬದಲಾಗುತ್ತದೆ. ಅದು ಮನುಷ್ಯರನ್ನು ಇಬ್ಪದಿಯಿಂದಲೂ ನೋಡಬಲ್ಲದು. ಮನುಷ್ಯರ ಬಾಹ್ಯ ರೂಪದೊಳಗೆ ಬಾಲ ಮುದುರಿ ಕೂತ ಸೈತಾನನನ್ನು ಅದು ಸುಲಭವಾಗಿ ಪರಿಶೀಲಿಸಬಲ್ಲದು. ಪ್ರಯತ್ನಿಸದೆ ಮನುಷ್ಯನ ವಿಚಾರಗಳನ್ನು ಅದು ಓದಬಲ್ಲದು.
            ನನ್ನೆದುರು ಪ್ಲಾಟ್ ಫಾರಂನಲ್ಲಿ ನಡೆದುಹೋಗುತ್ತಿರುವ ಹೆಣ್ಣು-ಗಂಡುಗಳನ್ನು ಅವರ ಅಸಲು-ರೂಪದಲ್ಲಿ ನಾನು ನೋಡಬಲ್ಲೆ. ಬೆಕ್ಕಿನಂತಹ, ತೋಳದಂತಹ ಮುಖ ಒಬ್ಪನದ್ದಾದರೆ, ಇನ್ನೊಬ್ಪನ ಚರ್ಮ ಘೇಂಡಾಮೃಗದಂತೆ. ಒಬ್ಪನ ಕಣ್ಣು ಮೊಸಳೆಯಂತಿದ್ದರೆ, ಇನ್ನೊಬ್ಪನ ಕೈ ಕರಡಿಯಂತೆ, ಮಗದೊಬ್ಬನ ಅಂಗೈ ಚಿರತೆಯಂತೆ. ಒಬ್ಬ ಕತ್ತೆಯಂತೆ ಮನದಲ್ಲೇ ರೋಧಿಸುತ್ತಿದ್ದರೆ ಇನ್ನೊಬ್ಪ ಸಿಂಹದಂತೆ ದವಡೆ ಅಗಲಿಸುತ್ತಿದ್ದಾನೆ. ಒಬ್ಪ ಜೊಲ್ಲು ಸುರಿಸುತ್ತಿದ್ದರೆ, ಇನ್ನೊಬ್ಪ ಬುಲ್ಡಾಗ್ನಂತೆ ಬೊಗಳುತ್ತಿದ್ದಾನೆ, ಮಗದೊಬ್ಪ ಕೋಣನಂತೆ ನಗುತ್ತಿದ್ದಾನೆ. ಈ ಎಲ್ಲಾ ರೂಪಗಳೂ ಎಷ್ಟಾ ಭಯಾನಕ, ಕ್ರೂರ ಮತ್ತು ಕ್ಪತಿಮವಾಗಿವೆಯೆಂದರೆ, ದೇವರು ನಿಮಗೆ ಮೂರನೆಯ ಕಣ್ಣನ್ನು ಉಡುಗೊರೆಯಾಗಿ ಕೊಟ್ಟರೂ ಇವನ್ನೆಲ್ಲಾ ನೋಡುವ ಧೈರ್ಯ ನೀವು ಮಾಡಲಾರಿರಿ! ಈ ರೂಪಗಳೆಲ್ಲಾ ಎಷ್ಟು ಕುರೂಪವಾಗಿವೆಯೆಂದರೆ ನೀವು ಚೀರಿ ಬಿಡುತ್ತೀರಿ!
            ಎರಡೂ ಕೈಗಳ ಮೊಣಕೈಗಳ ಮೇಲೆ ಶರೀರದ ಭಾರ ಹಾಕಿ, ಶರೀರವನ್ನು ಸ್ವಲ್ಪ ಹಿಂದಕ್ಕೆ ತಳ್ಳುವಲ್ಲಿ ನನಗೆ ಯಶಸ್ಸು ಸಿಗುತ್ತದೆ. ಈಗ ನನ್ನ ಬೆನ್ನಿಗೆ ಪ್ಲಾಟ್ ಫಾರಂನ ಬೆಂಚು ಆಸರೆಯಾಗಿದೆ. ಕಾಲು ಚಾಚಿ ನನ್ನ, ತಲೆಯನ್ನು. ಬೆಂಚಿಗೆ ಆನಿಸುತ್ತೇನೆ. ಸ್ವಲ್ಪ ಹಾಯೆನಿಸುತ್ತದೆ.
            ನನ್ನ ಕಣ್ಣುಗಳೆದುರು ಗಡಿಯಾರವನ್ನು ನೇತು ಹಾಕಲಾಗಿದೆ. ಗಡಿಯಾರದ ಮೇಲೆ ಉಕ್ಕಿನ ಛಾವಣಿ ತೇಲುತ್ತಿದೆ, ಉಕ್ಕಿನ ಕಂಬಗಳು ಒಂದು ಕಡೆಯಿಂದ ಇನ್ನೊಂದು ಕಡೆಗೆ ಓಡುತ್ತಿವೆ. ಉಕ್ಕಿನ ಗೂಡುಗಳಲ್ಲಿ ಕೆಲವು ಕಡೆ ಪಾರಿವಾಳಗಳು ಕೂತಿರುವುದನ್ನು ಕಾಣಬಹುದು. ಉಕ್ಕಿನ ಛಾವಣಿಯ ನಡುವೆ ಸ್ವಲ್ಪಸ್ವಲ್ಪವೇ ಅಂತರದಲ್ಲಿ ಹಾಕಿದ ಗಾಜುಗಳು ಪ್ಲಾಟ್ ಫಾರಂನ ಬೆಳಕಿನಲ್ಲಿ ಹೊಳೆಯುತ್ತಿವೆ.
            ನಾನು ನನ್ನ ದೃಷ್ಟಿಯನ್ನು ಛಾವಣಿಯಿಂದ ಸರಿಸಿ ಪ್ಲಾಟ್ ಫಾರಂನ ಮೇಲೆ ಹರಡುತ್ತೇನೆ. ಅಮೃತಸರ ಎಕ್ಸ್ ಪ್ರೆಸ್ ನ ಪಶುಗಳ ಜೋಡಿಗಳು, ಸಪರಿವಾರ ಒಂದೊಂದಾಗಿ ಕೂಲಿಯಾಳುಗಳ ಬಳಿ ಬರುತ್ತಿವೆ. ಯಾವ ಕಂಪಾರ್ಟ್ಮೆಂಟ್ ಎಲ್ಲಿ ನಿಲ್ಲುವುದೆಂದು ಕೂಲಿಯಾಳುಗಳಿಗೆ ಗೊತ್ತಿದೆ. ಅವರು ಚಾಪೆ-ಹಾಸಿಗೆಗಳ ರಾಶಿ ಹಾಕಿ ಪಕ್ಕದಲ್ಲೇ ಕೂರುತ್ತಾರೆ. ಪಶುಗಳು ವ್ಯಗ್ರತೆಯಿಂದ ಅಮೃತಿಸರ ಎಕ್ಸ್ ಪ್ರೆಸ್ ನ ನಿರೀಕ್ಷಣೆ ಮಾಡುತ್ತಿವೆ.
            ನನಗೆ ಯಾರ ನಿರೀಕ್ಷಣೆಯಿಲ್ಲ. ಜೈಲಿನಿಂದ ಮುಕ್ತನಾದ ಮೇಲೆ ನನ್ನವರು ಅನ್ನುವವರು ಯಾರೂ ಇಲ್ಲ. ಲಬಂಗಿಯಿಲ್ಲ, ಕುಟ್ಟಿಯಿಲ್ಲ, ಝಾಬಾ ಇಲ್ಲ, ಆದರೂ ಗಾಜಿನಂತಹ ಝಾಬಾನ ಕಣ್ಣುಗಳನ್ನು ನನ್ನೆದುರು ಕಾಣಬಲ್ಲೆ. ಅವನ ಅಗಲವಾದ, ಚಪ್ಪಟೆಯಾದ ಮೂಗನ್ನು ನಾನು ಮರೆಯಲಾರೆ. ಗುಂಗುರು ಕೂದಲುಗಳು, ಜೇನುಹುಟ್ಟಿನಂತಹ ಗಡ್ಡ, ಗಟ್ಟಿಮುಟ್ಟಾದ ಶರೀರ ಮತ್ತು ಬಾಕ್ಸರ್ ಮೊಹಮ್ಮದ್ ಅಲಿಯಂತಹ ಅವನ ನಡಿಗೆ ನನಗಿಂದಿಗೂ ನನಪಿದೆ.
            ‘ಕೋಬರ್, ನೀನು ಸೊಳ್ಳೆ’ ಎಂದು ಅವನು ಹೇಳುತ್ತಿದ್ದ. ಝಾಬಾನಿಗೆ ಸೊಳ್ಳೆ ಮತ್ತು ಮನುಷ್ಯರ ನಡುವೆ ಹೆಚ್ಚು ಅಂತರವಿದೆಯೆಂದು ಅನ್ನಿಸುತ್ತಿರಲಿಲ್ಲ. ಬಹುಶಃ ಅದಕ್ಕಾಗಿಯೇ ಅವನು ‘ಮನುಷ್ಯ’ ಶಬ್ದಕ್ಕೆ ಬದಲು ‘ಸೊಳ್ಳೆ’ ಶಬ್ದವನ್ನು ನಿಸ್ಸಂಕೋಚದಿಂದ ಪ್ರಯೋಗಿಸುತ್ತಿದ್ದ. ‘ಮತ್ತೆ ಸೊಳ್ಳೆಗಳು ಬೇರೆ ಜಂತುಗಳ ಆಸರೆಯಲ್ಲಿ ಬದುಕಲು ಪ್ರಯತ್ನಿಸುತ್ತವೆ. ಕೋಬರ್, ನೀನೂ ಸಹ ಒಂದು ದುರ್ಬಲ ಸೊಳ್ಳೆ. ಕಾರಣ, ನೀನೂ ಆಸರೆಗಾಗಿ ಅಲೆಯುತ್ತೀಯಾ’ ಎಂದು ನನ್ನ ಬಗ್ಗೆ ಹೇಳುತ್ತಿದ್ದ.
            ಬಾವ ಮಾತು ತಪ್ಪಲ್ಲ. ಝಾಬಾನ ಮಾತು ನಿಜವೂ ಅಲ್ಲ. ನಾನು ಆಸರೆ ಹುಡುಕುವುದಿಲ್ಲ. ಆದರೆ, ಯಾವಾಗಲಾದರೂ ಯಾವುದಾದರೂ ಆಸರೆ ಎದುರಿಗೆ ಬಂದರೆ ಅದನ್ನು ಅಗತ್ಯವಾಗಿ ಒಪ್ಪಿಕೊಳ್ಳುತ್ತೇನೆ. ಲಬಂಗಿಯನ್ನು ನಾನು ಒಪ್ಪಿಕೊಂಡಿದ್ದೆ. ಲಬಂಗಿಗೂ ಮೊದಲು ಕುಟ್ಟಿಯೊಂದಿಗೆ ನನ್ನ ಪರಿಚಯವಾಗಿತ್ತು. ಕುಟ್ಟಿ ಮತ್ತು ನಾನು, ಝಾಬಾನನ್ನು, ಅಪೋಲೋ ಬಂದರಿನಲ್ಲಿ ಸಂಧಿಸಿದ್ದೆವು. ಹೀಗೆಯೇ ಪರಸ್ಪರ ಪರಚಯವೂ ಬೆಳೆದಿತ್ತು.
            ನಾನು, ಝಾಬಾ ಮತ್ತು ಕುಟ್ಟಿ… ಕುಟ್ಟಿ, ಬಾ ಮತ್ತು ನಾನು, ವಿಶ್ವದ ಅತ್ಯಂತ ಸುಂದರ ಗೋಪಾಲಪುರ ಸಮುದ್ರತೀರ, ಸುವರ್ಣಕೇಶಗಳಂತಹ ಮರಳು, ಮರಳಿನ ಮೇಲೆ ಇಂದಿಗೂ ಇರುವ ಬ್ರಿಟೀಷ್ ಸಾಮ್ರಾಜ್ಯದ ಭಗ್ನಾವಶೇಷಗಳು, ಗೋಡೆಗಳಿಲ್ಲದ ಬಂಗಲೆಗಳು, ಅರ್ಧ ಬಂಗಲೆಗಳು, ತುಂಡರಿಸಿದ ಬಂಗಲೆಗಳು, ತೀರದ ಮರಳಲ್ಲಿ ಹೂತುಹೋದ ಬಂಗಲೆಗಳು ಮತ್ತು ‘ಥೈಸ್’.
            ‘ಥೈಸ್’ ನಮ್ಮ ಒಂದು ಅಂತಿಸ್ತಿನ ಹಸುರು ಕಾಟೇಜಿನ ಹೆಸರು, ಕುಟ್ಟಿ ಹೀಗೆಂದು ಹೆಸರನ್ನಿಟ್ಟಿದ್ದಾನೆ. ಬಾ ‘ವೇವ್ಸ್ ಆಫ್ಟರ್ ವೇವ್ಸ್’ ಎಂಬ ಹೆಸರನ್ನು ಬಯಸಿದ್ದರೆ ನಾನು ‘ವರಾಹ ಸದನ’ ಎಂಬ ಹೆಸರನ್ನು ಬಯಸಿದ್ದೆ. ‘ಕಾಟೇಜ್’ನ ಹೆಸರಿನ ಬಗ್ಗೆ ತಿಂಗಳುಗಟ್ಟಲೆ ಚರ್ಚೆ ನಡೆದಿತ್ತು. ಅದೊಂದು ದಿನ ಬೆಳಗ್ಗೆ ಎದ್ದಾಗ ಮನೆಯ ಹೊರಗೆ ‘ಥೈಸ್’ ಎಂಬ ಹಲಗೆಯನ್ನು ಕಂಡೆವು, ಕುಟ್ಟಿ ತನ್ನ ಪ್ರಿಯ ಹೆಸರಿನ ಹಲಗೆ ಹಾಕಿ ಹೆಸರನ್ನು ಅಮರಗೊಳಿಸಿದ್ದ. ಅವನು ಇದಕ್ಕೆ ನಮ್ಮ ಮನೆಯ ಒಡತಿ ‘ದುಲಈ’ಯ ಅನುಮತಿ ಪಡೆಯುವ ಅಗತ್ಯವನ್ನೂ ಮನಗಾಣಲಿಲ್ಲ.
            ಇಲ್ಲಿಯ ಬಡಪ್ರದೇಶದ ಜನ, ವಿಶೇಷವಾಗಿ ಬೆಸ್ತರು ಆಶ್ಚರ್ಯದಿಂದ ನಮ್ಮ ಕಾಟೇಜ್ನ ಹೊರಗೆ ನೇತಾಡುತ್ತಿದ್ದ ಹಲಗೆಯನ್ನು ನೋಡುತ್ತಿದ್ದರು. ನಮ್ಮನ್ನು ಕಂಡಾಗ ಅವರ ಈ ಆಶ್ಚರ್ಯ ಮತ್ತೂ ಹೆಚ್ಚಾಗುತ್ತಿತ್ತು. ಪ್ರಾರಂಭದ ದಿನಗಳಲ್ಲಿ ಬ್ರಹ್ಮಮರ ಠಾಣೆಯ ಪೊಲೀಸರೂ ಸೂಕ್ಷ್ಮವಾಗಿ ಗಮನಿಸುತ್ತಿದ್ದರು. ಇಲ್ಲಿಯ ಸಿ.ಐ.ಡಿ.ಗಳಿಗೆ ನಾವು ಅಂತಾರಾಷ್ಪ್ರೀಯ ಗುಪ್ತದಳದ ಸದಸ್ಯರೆಂಬ ಸಂದೇಹವಿತ್ತು.
            ಕೆಲವೇ ವಾರಗಳಲ್ಲಿ ಈ ಸಂಶಯ ಹಾರಿಹೋಯಿತು. ಪ್ರತಿಯಾಗಿ ನಂಬಿಕೆ ಹುಟ್ಟಿತ್ತು. ನಾವು ಸಾಮಾನ್ಯ ಜೇಬುಗಳ್ಳರೆಂದು ಅವರ ಅನಿಸಿಕೆಯಾಗಿತ್ತು. ಆದರೆ ಇದುವರೆಗೆ ಅವರಿಗೆ ಈ ಬಗ್ಗೆ ಒಂದೂ ಸಾಕ್ಷ್ಯಾಧಾರ ಸಿಕ್ಕಿರಲಿಲ್ಲ. ಆದರೂ ಒಬ್ಪ ಡೆಪ್ಟಿ ನಮಗೆ ‘ಗಡಿಯಾರದ ಕಳ್ಳರು’ ಎಂದು ಬಿರುದು ಕೊಟ್ಟಿದ್ದ. ಕೆಲವು ಪೊಲೀಸರು ನಮಗೆ ‘ಬೆಣ್ಣೆ ಕಳ್ಳ’ರೆಂದು ಗುರುತಿಸುತ್ತಿದ್ದರು. ಇಲ್ಲಿಗೆ ಬಂದಿದ್ದ
ಮೆಳ್ಳಗಣ್ಣಿನ ಒಬ್ಪ ಜರ್ಮನ್ ಟೂರಿಸ್ಟ್ ನಮಗೆ ‘ತ್ರೀ ಮಸ್ಕೆಟೀಯರ್ಸ್’ ಎಂದು ಸ್ಟೈಲಾಗಿ ನಗುತ್ತಿದ್ದ.
            ಆದಿನಗಳಲ್ಲಿ ನಮ್ಮ ಪರಿಸ್ಥಿತಿ ಗುಜರಾತಿ ಬೇಳೆಯ ಹಾಗೆ ದುರ್ಬಲವಾಗಿತ್ತು. ಪ್ರತೀಕ್ಷಣವೂ ನಮ್ಮೆದುರು ಹೊಸ ಸಮಸ್ಯೆಯೊಂದು ಇರುತ್ತಿತ್ತು. ಮರುಕ್ಷಣವೇ ನಾವೂ ಪರಸ್ಪರ ನೋಡಿಕೊಳ್ಳುತ್ತಿದ್ದೆವು. ಸರ್ಕಾರಿ ಅಧಿಕಾರಿಗಳ ಟೇಬಲ್ಗಳ ಮೇಲೆ ಜಮಾಯಿಸುವ ಪೈಲ್ಗಳಂತೆ, ಸಮಸ್ಯೆಗಳ ರಾಶಿಯೇ ನಮ್ಮೆದುರು ಉದ್ಭವಿಸುತ್ತಾ ಸಾಗುತ್ತಿತ್ತು. ಎಲ್ಲಾ ಸಮಸ್ಯೆಗಳಿಗೆ ಪರಿಹಾರ ಹುಡುಕುವುದು ಕಷ್ಟವಾಗಿತ್ತು. ಹೀಗಾಗಿ, ತತ್ಕ್ಷಣ ಸಮಾಧಾನ ಬಯಸುವ ಸಮಸ್ಯೆಗಳಿಗೆ ‘ಟಾಪ್ ಪ್ರಯೋರಿಟಿ’ಯನ್ನು, ಕೊಡುತ್ತಿದ್ದೆವು. ಉದಾಹರಣೆಗೆ ನಾಳೆಯ ಊಟದ ವೃವಸ್ಥೆಯಾಗುವುದೋ ಇಲ್ಲವೋ ಇದಕ್ಕೆ ಸಮಾಧಾನ ಯಾರಿಗೂ ತಿಳಿದಿರಲಿಲ್ಲ. ಈ ಸಮಸ್ಯೆ ನಿತ್ಯ ರಾತ್ರಿ ನಿರ್ಲಜ್ಜತೆಯಿಂದ ಬಂದು ನಮ್ಮ ಹೊಟ್ಟೆಯಮೇಲೆ ಸವಾರಿಮಾಡುತ್ತಿತ್ತು. ಮುಂದಿನ ತಿಂಗಳ ಮನೆ ಬಾಡಿಗೆಗೆ ದುಡ್ಡು ಎಲ್ಲಿಂದ ಬರುತ್ತೆ ಐದು ತಿಂಗಳುಗಟ್ಟಲೆ ರಹಸ್ಯವಾಗಿಯೇ ಉಳಿದುಬಿಡುತ್ತಿತ್ತು. ಯಾವ ಹಜಾಮ ನಮ್ಮ ತಿಂಗಳುಗಟ್ಟಲೆಯ ಹಳೆಯ ಗಡ್ಡವನ್ನು ಸಾಲದಲ್ಲಿ ಬೋಳಿಸಲು ಸಿದ್ಧನಾಗುತ್ತಾನೆಂಬುದನ್ನು ಹಜಾಮರ ಜಾತಕ ನೋಡಿದಾಗಲೇ ಹೇಳಬಹುದಿತ್ತು. ನನ್ನ ಗಡ್ಡದ ಕೂದಲುಗಳು ಎದೆಯ ಕೂದಲುಗಳ ಮೇಲೆ ಹರಡಿದ್ದವು. ಝಾಬಾನ ಗಡ್ಡ ಜೇನು ಹುಟ್ಟಿನ ಆಕಾರ ತಾಳುತ್ತಿದ್ದರೆ ಕುಟ್ಟಿಯ ಗಡ್ಡದ ಕೂದಲುಗಳು ನುಣುಪಾಗಿರುವುದರಿಂದ ಗಾಳಿಯಲ್ಲಿ ಹಾರಾಡುತ್ತಿದ್ದವು. ಬಟ್ಟೆಗಳ ಬಗ್ಗೆ ನಮಗೆ ಹೆಚ್ಚು ಚಿಂತೆ ಇರಲಿಲ್ಲ. ನಾಲ್ಕು ಜೇಬುಗಳುಳ್ಳ ಚಡ್ಡಿಗಳನ್ನು ಧರಿಸಿದ್ದ ನಾವು ಹಿಪ್ಪಿಗಳಂತೆ ಕಾಣುತ್ತಿದ್ದೆವು. ನಾವು ಭಾರತದ ಹಿಪ್ಪಿಗಳೆಂದು ಹೆಳಬಹುದಿತ್ತು. ನಾವು ಅಂದರೆ ನಾನು ಮತ್ತು ಕುಟ್ವಿ ಝಾಬಾ ಅಮೇರಿಕನ್ ನೀಗ್ರೋ ಆಗಿದ್ದ.
ಮನೆ ಬಾಡಿಗೆ ಒಪ್ಪಂದ…..                                                              ಅಧ್ಯಾಯ – 2
            ಒಂದು ರಾತ್ರಿ ನಿತ್ಯದಂತೆ ಚಿಲಿಮೆಯನ್ನು ದಂ ಎಳೆಯುತ್ತಿದ್ದೆವು. ಬಾ ದಂ ಎಳೆದು ಚಿಲಿಮೆಯನ್ನು ನನ್ನ ಕೈಗೆ ಹಾಕುತ್ತಿದ್ದ. ನಾನು ದಂ ಎಳೆದು ಚಿಲಿಮೆಯನ್ನು ಕುಟ್ಟಿಯೆಡೆಗೆ ಚಾಚುತ್ತಿದ್ದೆ. ಸರದಿಯಂತೆ ದಂ ಎಳೆಯುತ್ತಾ ಗಂಭೀರವಾಗಿ ಮೂವರೂ ಯೋಚಿಸುತ್ತಿದ್ದೆವು.
            ಮಾರನೆಯ ದಿನವೇ ಐದು ತಿಂಗಳ ಬಾಡಿಗೆಯನ್ನು ತೀರಿಸಿದ್ದೆವು. ನಮ್ಮ ಕಾಟೇಜ್ನ ಬಾಡಿಗೆ ಹೆಚ್ಚಿರಲಿಲ್ಲ. ತಿಂಗಳಿಗೆ ಕೇವಲ ಹತ್ತು ರೂಪಾಯಿಗಳು. ಆದರೆ ನಮಗೆ ಹತ್ತು ಪೈಸೆಯ ‘ಭಾರತ್-ಬ್ಲೇಡ್’ ಕೊಳ್ಳಲೂ ಸಾಧ್ಯವಿರಲಿಲ್ಲ. ಅಲ್ಲದೆ ಈ ಮೊದಲೇ ನಮ್ಮ ಮನೆಯ ಒಡತಿ ದುಲ ಈ ನಮಗೆ ಹದಿನೈದು ದಿನಗಳ ಮೊದಲೇ ಎಚ್ಚರಿಸಿದ್ದಳು. ‘ಚತುರ್ದಶಿಗೂ ಮೊದ್ಲು ಐವತ್ತು ರೂಪಾಯಿಗಳ ವ್ಯವಸ್ಥೆ ಮಾಡದಿದ್ರೆ ನಿಮ್ಮ ಮೂವರ ವಸ್ತುಗಳನ್ನೆಲ್ಲಾ ವಶಪಡಿಸಿಕೊಂಡು, ನಮ್ಮನ್ನು ಕಾಟೇಜ್ನಿಂದ ಹೊರ ಹಾಕ್ತೀನೀ’ ಎಂದು ಕಠಿಣವಾಗಿ ಹೇಳಿದ್ದಾಳೆ. ನಮ್ಮ ಬಳಿ ಮೂವಿಕ್ಯಾಮರಾ, ಫೋಟೋಗ್ರಾಫಿಯ ಉಪಕರಣಗಳು, ಒಂದು ಗಿಟಾರ್ ಮುಂತಾದ ಅನೇಕ ಬೆಲೆಬಾಳುವ ವಸ್ತುಗಳಿದ್ದವು. ಇವನ್ನು ನಾವು ಮಾರಲು ಬಯಸುತ್ತಿರಲಿಲ್ಲ.
            ದುಲ ಈ ದಾರಾಸಿಂಹನ ಆಕಾರದಂತಿರದಿದ್ದರೆ ಬಹುಶಃ ನಾವು ಈ ಹೆಂಗಸಿಗೆ ಹೆದರುತ್ತಿರಲಿಲ್ಲ. ದುಲ ಈ ತನ್ನ, ಶಕ್ತಿಯ ಸ್ಯಾಂಪಲ್ ನ್ನು ಈ ಮೊದಲು ನಮಗೆ ಉಣಬಡಿಸದಿದ್ದರೆ ಬಹಶಃ ಅವಳ ಎಚ್ಚರಿಕೆಯ ಮಾತನ್ನು ನಾವು ನಕ್ಕು ಅಲ್ಲಗಳೆದುಬಿಡುತ್ತಿದ್ದೆವು!
            ಅಂದು “ದುಲ ಈ”ಯ ಮಧ್ಯದ ಬಾಟಲಿಯೊಂದು ಅವಳ ರೂಮಿನಿಂದ ಕಣ್ಮರೆಯಾಯಿತು. ಮೊದಲು ತಾನೇ ಕೈತಪ್ಪಿ ಎಲ್ಲೋ ಇಟ್ಟಿರಬೇಕೆಂದುಕೊಂಡಳು. ಆದರೆ ಮನೆಯನ್ನಲ್ಲಾ ಶೋಧಿಸಿದರೂ ಸಿಗದಿದ್ದಾಗ ಅವಳಿಗೆ ನಮ್ಮ ಮೇಲೆ ಅನುಮಾನ ಉಂಟಾಯಿತು.
            ಅವಳು ಮೆಟ್ಟಿಲುಗಳನ್ನಿಳಿದು ಕೆಳೆಗೆ ಬಂದು, ನಮ್ಮನ್ನು ಒಂದು ಸಾಲಿನಲ್ಲಿ ನಿಲ್ಲಿಸಿದಳು. ನಮಗೊಂದೂ ತೋಚಲಿಲ್ಲ. ನಾವು ಪರಸ್ಪರ ಆಶ್ಜರ್ಯದಿಂದ ಒಬ್ಬರ ಮುಖವನ್ನು ಒಬ್ರು ನೋಡಿಕೊಂಡೆವು. ಆಗಲೇ ಅವಳು ಸರದಿಯಂತೆ, ನಮ್ಮ ತಲೆಯನ್ನು ತೆಂಗಿನಕಾಯಿಯಂತೆ ಹಿಡಿದು ಬಾಯಿಯನ್ನು ಮೂಸಿ ನೋಡಿದಳು. ಕಳ್ಳ ಸಿಕ್ಕಿಬಿದ್ದ. ಝಾಬಾನ ಬಾಯಿಯಿಂದ ಮದ್ಯದ ವಾಸನೆ ಬರುತ್ತಿತ್ತು.
            ಸರಿ, ದುಲಈ ಏನನ್ನು ಹೇಳಲು ಬಯಸಲಿಲ್ಲ. ಬಾನ ತಲೆ ಅವಳ ಹಿಡಿತದಲ್ಲಿತ್ತು. ಅವಳು ಅವನ ತಲೆಯನ್ನು ಮೇಲಕ್ಕೆತ್ತಿದಳು. ಝಾಬಾನ ಕಾಲುಗಳು ನೆಲದಿಂದ ಒಂದು ಅಡಿ ಮೇಲಕ್ಕೆ ಹೋದವು. ಅವನು ಚೀರಿದ, ಆದರೂ ಅವಳು ಬಿಡಲಿಲ್ಲ. ಪ್ರತಿಯಾಗಿ, ಅವನ ತಲೆಯನ್ನು ಇನ್ನೂ ಮೇಲಕ್ಕೆತ್ತಿ ಅವನಿಡೀ ಶರೀರವನ್ನು ಗೋಣಿಚೀಲದಂತೆ ಕೆಳಗೆ ಧೊಪ್ಪನೆ ಹಾಕಿ, ಏನೂ ಆಗಿಲ್ಲವೆಂಬಂತೆ ಕೈಸವರಿಕೊಂಡು ವಾಪಸ್ ಮೇಲಕ್ಕೆ ಹೊರಟುಹೋದಳು. ಝಾಬಾ ಅಂದು ಹಳ್ಳಿಯಲ್ಲಿ ಮದ್ಯ ಸೇವಿಸಿ ಬಂದಿದ್ದ. ದುಲಈಗೆ ಅನಂತರ ಮದ್ಯದ ಬಾಟಲಿ ಸಿಕ್ಕಿತ್ತು. ಅವಳು ಬಂದು ಝಾಬಾನಲ್ಲಿ ಕ್ಷಮೆಕೋರಿದಳು.
            ಬಾ, ತಾನು ದಾರ್ಶನಿಕನೆಂದು ವಾದಮಾಡುತ್ತಿರಲಿಲ್ಲ. ಆರ್ಟ್ ಫಿಲಂ ಮಾಡುವುದು ಅವನ ಹಾಬಿಯಾಗಿತ್ತು. ಆದರೂ ಅವನು ತನ್ನ ಹಾವ ಭಾವದಿಂದ, ತಾನು ದಾರ್ಶನಿಕ ಎಂದು ಸಾರುವಂತಿತ್ತು. ಮೊದಲು ಅವನು ದಾರ್ಶನಿಕ, ಅನಂತರ ಫೋಟೋಗ್ರಾಫರ್ ಎಂದು ಅನ್ನಿಸುತ್ತಿತ್ತು. ಮೊದಲು, ಅವನು ಫೋಟೋಗ್ರಾಫರ್ ಆಗಿದ್ದರೆ ನಮಗೆ ಯಾವ ತೊಂದರೆ ಇರುತ್ತಿರಲಿಲ್ಲ. ಹಾಂ. ರಾತ್ರಿ ಅವನ ಮೂಗಿನ ಹೊಳ್ಳೆಗಳು ಮಾಡುವ ಶಬ್ದವನ್ನು ಮೇಲಂತಸ್ತಿನಲ್ಲಿದ್ದ ದುಲಈಯು ಸಹಾ ಸಹಿಸಲು ಸಾಧ್ಯವಿರಲಿಲ್ಲ. ದುಲಈ ಅವನಿಗೆ ಗೋರಿಲ್ಲಾ ಎಂದರೆ ಬಾ ಅವಳಿಗೆ ಸೊಳ್ಳೆ ಎನ್ನುತ್ತಿದ್ದ.
            “ಸೊಳ್ಳೆ” ಶಬ್ದ ಕಿವಿಗೆ ಬೀಳುತ್ತಲೇ ಕುಟ್ಟಿ ಚಿಲುಮೆ ಬಿಟ್ಟು ಎದ್ದು ನಿಂತು ‘ಐಡಿಯಾ’ ಎಂದು ಚಿಟಿಕೆಹೊಡೆದ. ಅವನ ಕಣ್ಣುಗಳು ಹೊಳೆದವು. “ಪ್ಲೇಟೋವಿನ ಐಡಿಯಾ!”
            ನಾನು ಮತ್ತು ಝಾಬಾ ಅವನ ಮುಖವನ್ನೇ ನೋಡಿದೆವು. ಅವನ ಐಡಿಯಾ ನಮಗಿನ್ನೂ ಅರ್ಥವಾಗಿರಲಿಲ್ಲ.
            ಕುಟ್ಟಿ ತೆರೆದೆದೆಗೆ ಟಿ-ಶರ್ಟ್ ತೊಟ್ಟ, ತಲೆಕೂದಲಿಗೆ ನೀರುಹಾಕಿಕೊಂಡು ಬಾಚಿಕೊಂಡ; ಗಾಳಿಯಲ್ಲಿ ಹಾರುವ ಗಡ್ಡವನ್ನು ನೇವರಿಸಿಕೊಳ್ಳುತ್ತಾ ಮೆಟ್ಟಿಲುಗಳನ್ನೇರಿ ಹೋದ. ನಾವಿಬ್ಬರೂ ಅವನು ಹೋಗುವುದನ್ನೇ ನೋಡುತ್ತಾ ನಿಂತುಬಿಟ್ಟೆವು.
            ದುಲಈ ವಿಧವೆಯಾಗಿದ್ದಳು, ಬಾಲವಿಧವೆಯೋ ಅಥವಾ ರಕ್ತನೆಕ್ಕಿದ ಹೆಣ್ಣು ಹುಲಿಯೋ ಎಂಬುದು ನಮಗೆ ತಿಳಿದಿರಲಿಲ್ಲ. ಅವಳು ಸುಮಾರು ನಲವತ್ತು ವರ್ಷದ ಸಿಡುಬಿನ ಕಲೆಯ ಹೆಂಗಸಾಗಿದ್ದಳು. ಚೂಪನೆ ಕೈಗಳು, ನೀರಿನ ತೊಟ್ಟಿಯಂತಹ ಉಕ್ಕಿನ ದೇಹ, ಮದ್ಯಸೇವಿಸಿ ಕೆಂಪಾದಂತಹ ಕಣ್ಣುಗಳು, ಮೆಣಸಿನಕಾಯಿಯಂತಹ ಮೂಗು “ಜೈ ಅಂಬೆ, ಜೈಜಗದಂಬೆ, ಜೈಕಾಳಿಮಾತಾ. ಜೈಜೈ ದುರ್ಗಾಮಾತಾ” ಎಂದು ಅವಳನ್ನು ಸ್ತುತಿಮಾಡಬಹುದಿತ್ತು – ಹೀಗಿದ್ದಳು ದುಲಈ.
            ನಮ್ಮ ಈ ದುರ್ಗಿ ಒಂಬತ್ತುಗಜದ ಸೀರೆ ಸುತ್ತಿಕೊಂಡು ಕೈಯಲ್ಲಿ ದೊಣ್ಣೆ ಹಿಡಿದು, ಉಳಿದ ಐದು ಮನೆಗಳ ಬಾಡಿಗೆ ವಸೂಲಿಗೆ ಕಾಟೇಜ್ನಿಂದ ಹೊರ ಹೊರಟಾಗ ಸಮುದ್ರದೆಡೆಯಿಂದ ಬೀಸುವ ಗಾಳಿಯೂ ಕ್ಷಣಕಾಲ ನಿಶ್ಚಲವಾಗಿಬಿಡುತ್ತಿತ್ತು. ಒಂದು ಗಂಟೆಯ ಅನಂತರ ಕುಟ್ಟಿ ಮರಳಿಬಂದಾಗ ಅವನ ತುಟಿಗಳಲ್ಲಿ ಹುತಾತ್ಮನ ಮುಗುಳ್ನಗೆ ಮತ್ತು ಹಣೆಯಲ್ಲಿ ಬೆವರಿತ್ತು. ಕುರಿಯಂತೆ ಕೊಲೆಯಾಗಲ್ಪಟ್ಟಿದ್ದ, ಆದಾಗ್ಯೂ ಸಿಂಹದಂತೆ ಹೆಜ್ಜೆಗಳನ್ನು ಹಾಕುತ್ತಿದ್ದ. ಅವನು ನಮ್ಮೆದುರು ಸುಮಾರಾಗಿ ಸೆಟೆದುನಿಂತ- ಎರಡುಕ್ಷಣ! ಮರುಕ್ಷಣವೇ ತಲೆಸುತ್ತಿಬಂದು ಬಿದ್ದ, ಅದೃಷ್ಟವಶಾತ್ ಕೆಳಗೆ ಹಾಸಿದ್ದ ಹಾಸಿಗೆಮೇಲೆ ಬಿದ್ದಿದ್ದ. ನಮಗೆ ಹೆಚ್ಚು ಆಫಾತವಾಗಲಿಲ್ಲ.
            “ಏನಾಯ್ತು” ಅವನ ತಲೆಬಳಿ ಬಾಗಿ ನಾನು ಪ್ರಶ್ನಿಸಿದೆ.
            “ಎಲ್ಲಾ ಸರಿಯಾಯ್ತು”, ಚಾವಣಿಯನ್ನೇ ಗಮನಿಸುತ್ತಾ ಅವನು ಹೇಳಿದ. “ಇವತ್ತಿನಿಂದ ನಾವು ಬಾಡಿಗೆ ಕೊಡಬೇಕಿಲ್ಲ. ಅಗ್ರಿಮೆಂಟ್ ಆಗಿಬಿಟ್ಟಿದೆ.”
            “ಅಗ್ರಿಮೆಂಟ್!” ಝಾಬಾ ಅಲ್ಲಾವುದ್ದೀನನ ಜಿನ್ನನಂತೆ ಕುಟ್ಟಿಯ ಕಾಲುಗಳ ಬಳಿನಿಂತಿದ್ದ, “ಎಲ್ಲಿದೆ ಅಗ್ರಿಮೆಂಟ್”
            ಉತ್ತರದಲ್ಲಿ ಕುಟ್ಟಿ, ತನ್ನ ತುಟಿಗಳಮೇಲೆ ಬೆರಳಿಟ್ಟುಕೊಂಡ. ‘ನಾಲಿಗೆ ಅಗ್ರಿಮೆಂಟ್’ ಆಗಿದೆ ಎನ್ನುವಲ್ಲಿ ಬಹುಶಃ ಅವನಿಗೆ ಸಂಕಟವಾಗುತ್ತಿರಬೇಕು!
            ನನಗೆ ಆಶ್ಚರ್ಯವಾಯಿತು. ದುಲಈ, ಗೋಪಾಲಪುರದ ಇತಿಹಾಸದಲ್ಲಿ ಇದುವರೆಗೆ ಯಾರಿಗೂ ಒಂದು ನಯಾಪೈಸೆಯನ್ನು ಬಿಟ್ಟಿದ್ದು ನನಗೆ ನೆನಪಿಲ್ಲ. ಅವಳ ಕಣ್ಣುಗಳಲ್ಲಿ ಒಮ್ಮೆಯೂ ದಯೆಯ ಭಾವನೆ ಮೂಡಿದ್ದನ್ನು ನಾನು ನೋಡಿರಲಿಲ್ಲ. ಹೀಗಿದ್ದಾಗ್ಯೂ ಈ ಅದ್ಭುತ ಚಮತ್ಕಾರ ಘಟಿಸಿತ್ತು. ಈ ಚಮತ್ಕಾರವನ್ನು ಕುಟ್ಟಿಯ ಮುಖ ಹೇಳುತ್ತಿತ್ತು.
            ನಾನು ನನ್ನ ಮನಸ್ಸಿನಲ್ಲಿ ಉದ್ಭವಿಸುತ್ತಿದ್ದ ಪ್ರಶ್ನೆಗಳಿಗೆ ಉತ್ತರ ಹುಡುಕಲು ಅವನ ಕಣ್ಣುಗಳನ್ನೇ ನೋಡಿದೆ. ಅವನು ಕಣ್ಣುಹೊಡೆದ. ನನ್ನ ಕಣ್ಣುಗಳು ಅಗಲವಾದವು. ಹೆಂಗಸರ ದೌರ್ಬಲ್ಯದ ಲಾಭಪಡೆಯುವುದನ್ನು ಕುಟ್ಟಿ ಚೆನ್ನಾಗಿ ಬಲ್ಲ ಎಷ್ಟಾದರೂ ದುಲಈ ಓರ್ವ ಹೆಣ್ಣಾಗಿದ್ದಳು, ಅಲ್ಲದೇ ವಿಧವೆಬೇರೆ, ಕುಟ್ಟಿಯ ಯೋಜನೆ ಕೈಗೂಡಿತ್ತು.
            “ಅರ್ಥವಾಯ್ತಾ ಕೋಬರ್” ಮರುದಿನ ನೀರಿನ ಲೋಟಹಿಡಿದು ಸಮುದ್ರದ ತೀರಕ್ಕೆ ಹೋಗುತ್ತಾ ಕುಟ್ಟಿ ರಹಸ್ಯ ಬಿಚ್ಚಿದ. “ಈ ಬಾರಿಯಂತೂ ನಾನು ಬಾಡಿಗೆಯ ಸಮಸ್ಯೆಯನ್ನು ಬಗೆಹರಿಸಿದ್ದೇನೆ, ಆದರೆ ಭವಿಷ್ಯದಲ್ಲಿ ನಾವು ‘ಸರದಿ’ಯನ್ನು ಮಾಡಿಕೊಳ್ಳಬೇಕಾಗುತ್ತೆ.”
            “ಅಂದ್ರೆ”
            “ಈ ತಿಂಗ್ಳು ನಾನು ಹೋದೆ, ಮುಂದಿನ ತಿಂಗ್ಳು, ಝಾಬಾ ಹೋಗ್ತಾನೆ, ಮೂರನೇ ತಿಂಗ್ಳು ನಿನ್ನ ಸರದಿ”
            ನಮ್ಮೊಂದಿಗೆ ಬರುತ್ತಿದ್ದ ಝಾಬಾ ಆಶ್ಚರ್ಯದಿಂದ ಕುಟ್ಟಿಯನ್ನು ನೋಡಿ ಮೆಲ್ಲನೆ ಪ್ರಶ್ನಿಸಿದ. “ಎಲ್ಲಿಗೆ ಹೋಗಬೇಕು”
            “ದುಲಈ ಹತ್ರ” ನಾನು ಉತ್ತರಿಸಿದೆ.
            “ಅವಳ ಹತ್ರ ನನಗೇನು ಕೆಲಸ”
            “ಕೆಲಸವಂತೂ ನಮ್ಮ ಮೂರೂ ಜನಕ್ಕೆ ಸೇರಿದೆ. ಆ ಮೂವರಲ್ಲಿ ನೀನೂ ಒಬ್ಪ”. ಕುಟ್ಟಿ ಹೇಳುತ್ತಲೇ ಹೋಗುತ್ತಿದ್ದ. “ಅಂದ್ರೆ”, ನಿನಗೂ ನಿನ್ನ ಮಹಾನ್ ಫಿಲಾಸಫಿಯ ಲಾಭವನ್ನು ದುಲಈಗೆ ಕೊಡಬೇಕಾಗುತ್ತೆ”
            ಝಾಬಾನಿಗೆ ಅವನ ಮಾತು ಅರ್ಥವಾಗಲಿಲ್ಲ. ಆದರೂ ಅಜ್ಞಾತ ಸಂಚಿನ ವಾಸನೆ ತನಗೆ ಬರುತ್ತಿದೆ ಎಂದು ಅವನ ಮುಖ ಹೇಳುತ್ತಿತ್ತು ಬಹುಶಃ ಅದಕ್ಕಾಗಿಯೇ ಮಾರನೆಯ ತಿಂಗಳು ಅವನು ದುಲಈ ಬಳಿಗೆ ಹೋಗಲು ಒಪ್ಪಲಿಲ್ಲ. ಭಯಾನಕವಾಗಿ ತಿರಸ್ಕರಿಸಿದ! ಅವನ ಮುಖ ಕೆಂಪಾಗಿತ್ತು. ಕುಟ್ಟಿ ಅವನಿಗೆ ತಿಳಿಹೇಳಿದ. “ದುಲಈಯಿಂದ ನಾದ್ಮ ಸಾಕಷ್ಟು ಕಲಿಯುವುದಿದೆ, ತಿಳಿಯುವುದಿದೆ. ಅವಳು ಕುತೂಹಲದ ಹೆಣ್ಣು, ಜಗತ್ತಿನ ಎಲ್ಲಾ ವಿಷಯಗಳ ಬಗ್ಗೆಯೂ ಅವಳಿಗೆ ಆಸಕ್ತಿ ಇದೆ ಎಂಬುದನ್ನು, ನಾನು ಅವಳೊಂದಿಗೆ ಒಂದು ಗಂಟೆ ಇದ್ದು ಅರ್ಥಮಾಡಿಕೊಂಡೆ”.
            “ಎನ್ ತಿಳೀತು ಎನ್ ತಿಳೀತು” ಝಾಬಾ ಕಳವಳದಿಂದ ಎರಡುಬಾರಿ ಪ್ರಶ್ನಿಸಿದ.
            “ದುಲಈಗೆ ಫಿಲಾಸಫಿಯಲ್ಲೂ ಆಸಕ್ತಿ ಇದೆ. ನಿಜ ಹೇಳಬೇಕೆಂದರೆ ಒಂಟಿತನದಿಂದ ಅವಳು ಬೇಸತ್ತಿದ್ದಾಳೆ, ನಾವಿಲ್ಲಿ ಹನ್ನೊಂದು ತಿಂಗಳಿನಿಂದ ಇದ್ದರೂ ಅವಳ ಭಾವನೆಗಳ ಬಗ್ಗೆ ಸಹಾನುಭೂತಿ ತೋರಿಸುವ ಅಗತ್ಯ ನಮ್ಮ ಗಮನಕ್ಕೆ ಬರಲಿಲ್ಲ ಪ್ರಯತ್ನವನ್ನೂ ಮಾಡಲಿಲ್ಲ. ನಿನ್ನ ಮಾತಿನಲ್ಲೇ ಹೇಳಬೇಕೆಂದರೆ, ಸೊಳ್ಳೆಗಳು ಎರಡು ಒಳ್ಳೆಯ ಮಾತಿಗೆ ಹಾತೊರೆಯುತ್ತವೆ. ಅವು ಆಸರೆ ಹುಡುಕ್ತಾ ತಿರುಗುತ್ತವೆ. ದುಲಈಗೂ ಆಸರೆಯ ಅಗತ್ಯವಿದೆ. ಸರಿಯಾದ ಅವಕಾಶ ಬಂದಿದೆ. ನಾವು ಅವಕಾಶವನ್ನು ಕಳೆದುಕೊಂಡರೆ ಬೇರೆಯಾರೂ ನಮಗೆ ಮನೆ ಬಾಡಿಗೆಗೆ ಕೊಡಲ್ಲಾ ಅಲ್ಲದೇ, ಏಳುತಿಂಗಳ ಬಾಡಿಗೆ ವಸೂಲಿಗಾಗಿ ದುಲಈ ದೊಣ್ಣೆಹಿಡಿದು ಬರುತ್ತಾಳೆ” ಕುಟ್ಟಿ ಸಹಜವಾಗಿಯೇ ಹೇಳಿದ.
            ಝಾಬಾನನ್ನು ಮಾತಿನಲ್ಲಿ ಬಂಧಿಸಿಕೊಂಡು, ಅವನನ್ನು ಕುಟ್ಟಿ ಮೇಲೆ ಹತ್ತಿಸಿಕೊಂಡುಹೋದ ನಾನು ನಿಂತಲ್ಲೇ ನೋಡುತ್ತಾ ನಿಂತುಬಿಟ್ಟೆ ನೋಡು ನೋಡುತ್ತಿದ್ದಂತೆಯೇ, ಕುಟ್ಟಿ ದುಲಈಯ ಕೋಣೆಯ ಬಾಗಿಲನ್ನು ತೆರೆದು ಝಾಬಾನನ್ನು ಒಳಗೆ ತಿಳ್ಳಿಬಟ್ಟ. ನನ್ನಿಂದ ನಗು ತಡೆಯಲಾಗಲಿಲ್ಲ, ಕಿಲಕಿಲನೆ ನಕ್ಕೆ. ಕೆಳಗೆ ಬಂದು ಕುಟ್ಟಿಯೂ ನಗಲಾರಂಭಿಸಿದ. ನಕ್ಕು-ನಕ್ಕು ಇಬ್ಪರಿಗೂ ಸುಸ್ತಾಯಿತು.
            “ಕತ್ತೆ ಮಗನೇ!” ಇನ್ನೂ ಹತ್ತು ನಿಮಿಷವೂ ಆಗಿರಲಿಲ್ಲ ಆಗಲೇ ದುಲಈ ಘರ್ಜನೆ ಕೇಳಿಸಿತು. ನಮಗೆ ಆಶ್ವರ್ಯವಾಯಿತು. ಕುಟ್ಟಿ ಮೆಟ್ಟಿಲುಗಳನ್ನೇರಿ ಹೋದ. ಅಲ್ಲಿಂದಲೇ ತಲೆ ಮೇಲೆತ್ತಿ ನೋಡಿದ. ಹೊಸ್ತಿಲಲ್ಲಿ ದುಲಈ ನಿಂತಿದ್ದಳು.
            “ಏನಾಯ್ತು ದುಲಈ” ಕುಟ್ಟಿ ಮುಗ್ದನಾಗಿ ಪ್ರಶ್ನಿಸಿದ. “ಏನಾಗೋದು! ಸ್ವಲ್ಪ
ಮೇಲೆ ಬಂದು ನೋಡು! ನಿನ್ನ ಗೋರಿಲ್ಲ ನನ್ನ ಕೋಣೆಲಿ ವಾಂತಿ ಮಾಡಿ ಬಿಟ್ಟ.”
            “ವಾಂತಿ!” ನಾವಿಬ್ಪರೂ ಪರಸ್ಪರ ಮುಖ ನೋಡಿಕೊಂಡು ಕೂಡಲೇ ಮೇಲೆ ಹತ್ತಿ ಹೋದೆವು.
            ಎರಡೂ ಮೊಣಕಾಲುಗಳ ಮಧ್ಯೆ ತಲೆ ಅಡಗಿಸಿಕೊಂಡು ಝಾಬಾ ಕುಕ್ಕುರುಗಾಲಲ್ಲಿ ಕೂತು ಕಂಪಿಸುತ್ತಿದ್ದ. ಅವನ ಗಾಜಿನಂತಹ ಕಣ್ಣುಗಳು ಬಹುಶಃ ತಾನು ಭೂತವನ್ನೇ ನೋಡಿದೆ ಎಂದು ಸಾರುತ್ತಿದ್ದವು. ಹಾಗಂತ, ಅವನ ಜೇನುಗೂಡಿನಂತಹ ಗಡ್ಡ ಮತ್ತು ಶ್ರೀ ಸತ್ಯಸಾಯಿಬಾಬಾರಂತಹ ತಲೆಗೂದಲುಗಳನ್ನು ನೋಡಿ ಹೆಣ್ಣು ಭೂತ ಓಟಕಿತ್ತರೂ ಆಶ್ಜರ್ಯವಿರಲಿಲ್ಲ. ಆದರೆ, ಕುಟ್ಟಿಗೆ ಒಳಗೊಳಗೇ ನಗು ಬರುತ್ತಿತ್ತು. ಬಹು ಕಷ್ಟದಿಂದ ಅವನು ನಗುವನ್ನು ನುಂಗಿಕೊಳ್ಳುತ್ತಲಿದ್ದ. ವಾಸ್ತವವಾಗಿ, ಈಗ ಝಾಬಾನ ಪರಿಸ್ಥಿತಿ ಕಂಡರೆ ಸಹಾನುಭೂತಿಯುಂಟಾಗುತ್ತಿತ್ತು. ನಮ್ಮನ್ನು ನೋಡಿ ಅವನು ಅತ್ತು ಬಿಡುತ್ತಾನೆಂದು ನನಗನ್ನಿಸಿತು.
            ನಾನು ಅವನನ್ನು ಹಿಡಿದುಕೊಂಡು ನಿಲ್ಲಿಸಿದೆ. ತಿಳಿವಳಿಕೆಯ ಮಗುವಿನಂತೆ ಅವನು ಮೌನಿಯಾಗಿ ಎದ್ದು ನಿಂತ. ಬಹು ಎಚ್ಜರಿಕೆಯಿಂದ ಕೆಳಗಿಳಿಸಿಕೊಂಡು ಬಂದೆ. ಅವನು ಒಂದು ಶಬ್ದವನ್ನೂ ಉಚ್ಚರಿಸದೆ ಕಂಬಳಿ ಹೊದ್ದು ಹಾಸಿಗೆ ಮೇಲೆ ಮಲಗಿಬಿಟ್ಟ. ಅವನು ವಾಸ್ತವವಾಗಿಯೂ ಭೂತದರ್ಶನ ಮಾಡಿದ್ದನೇ ನನಗೊಂದೂ ಹೊಳೆಯುತ್ತಿರಲಿಲ್ಲ. ಮೂಲೆಯಲ್ಲಿದ್ದ ಟೇಬಲ್ ಮೇಲೆ ಕೈಯೂರಿ ಕೂತೆ.
            ಸ್ವಲ್ಪ ಹೊತ್ತಿನ ಅನಂತರ ಕುಟ್ಟಿ ಬಂದ. ಇಬ್ಪರು ಕಾಟೇಜಿನಿಂದ ಹೊರಬಂದೆವು, ಮೆಲ್ಲನೆ ಹೆಜ್ಜೆ ಹಾಕುತ್ತಾ ಸಮುದ್ರ ತೀರಕ್ಕೆ ಬಂದೆವು. ಕುಟ್ಟಿ ಇನ್ನೂ ಮೌನಿಯಾಗಿದ್ದ. ನನ್ನಿಂದ ತಡೆಯಲಾಗಲಿಲ್ಲ. “ಏನಾಯ್ತು” ಎಂದು ಪ್ರಶ್ನಿಸಿದೆ. ಕುಟ್ಟಿ ನನ್ನ ಪ್ರಶ್ನೆಗೆ ನೇರವಾಗಿ ಉತ್ತರಿಸದೆ ಹೇಳಿದ, “ಈ ವಿಷಯ ಮುಂದಿನ ತಿಂಗಳು ನೀನು ಹೋದಾಗ ಅರ್ಥವಾಗುತ್ತೆ”.
            ಪ್ಲಾಟ್ ಫಾರಂನಲ್ಲಿ ನನ್ನೆದುರು ನಖಶಿಖಾಂತ ಮುಚ್ಜಿದ ಶವವೊಂದನ್ನು ಸ್ಪ್ರೆಚರ್ ನಲ್ಲಿ ಒಯ್ಯವುದನ್ನು ನಾನು ನೋಡುತ್ತಿದ್ದೇನೆ. ರೈಲು ದುರ್ಘಟನೆಯಲ್ಲಿ ಅರಚಿಹೋದ ದುರದೃಷ್ಟನೊಬ್ಪನ ಶವ ಗೇಟಿನಡೆಗೆ ಹೋಗುತ್ತಿದೆ. ಗಾಳಿಯ ಹೊಡೆತಕ್ಕೆ ಬಟ್ಟೆ ಸ್ವಲ್ಪ ಸರಿದಾಗ ನಾನು ಕಂಪಿಸುತ್ತೇನೆ. ಸ್ಪ್ರೆಚರ್ ನಲ್ಲಿ ಮಾಂಸದ ತುಂಡುಗಳಿವೆ.
            ನಾನು ಯೋಚನಾ ಮಗ್ನನಾಗುತ್ತೇನೆ. ಈ ಸ್ಪ್ರೆಚರನ್ನು ಅಂಬ್ಯುಲೆನ್ಸ್ಗೆ ಹಾಕಲಾಗುತ್ತದೆ. ಸ್ಪ್ರಚರ್ನೊಂದಿಗೆ ಅದನ್ನು ಹೊರುವ ಎರಡು ತೋಳಗಳೂ ಅಂಬ್ಯುಲೆನ್ಸ್ ನಲ್ಲಿ ಕೂರುತ್ತವೆ. ಗಡಗಡನೆ ಶಬ್ದ ಮಾಡುತ್ತಾ ಅಂಬ್ಯುಲೆನ್ಸ್ ಹೊರಟಾಗ ಎರಡು ತೋಳಗಳೂ ಶವದ ಜೋಬುಗಳನ್ನು ತಡವರಿಸುತ್ತವೆ. ಇರುವ ದುಡ್ಡನ್ನು ಬಾಚಿಕೊಳ್ಳುತ್ತವೆ. ಕೈಗಡಿಯಾರವನ್ನು ಕಳಚಿಕೊಳ್ಳುತ್ತವೆ. ಉಂಗುರವನ್ನು ತೆಗೆದುಕೊಳ್ಳುತ್ತವೆ. ಪೆನ್ ಕೂಡ ಬಿಡುವುದಿಲ್ಲ. ಬೀಡಿ ಮತ್ತು ಬೆಂಕಿಪೊಟ್ಟಣವನ್ನೂ ದೋಚುತ್ತವೆ.
            ಅನಂತರ ಎರಡು ತೋಳಗಳೂ ತಮ್ಮ ರಕ್ತಸಿಕ್ತವಾದ ಕೈಗಳನ್ನು ಅದೇ ಪ್ರೇತ ವಸ್ತ್ರಕ್ಕೆ ಒರಸಿ, ಪ್ರೇತವಸ್ತ್ರವನ್ನು ಸರಿಯಾಗಿ ಹೊದಿಸುತ್ತವೆ. ಮೊದಲ ಬಾರಿಗೆ ಈ ದೃಶ್ಯ ಕಂಡು ನನಗೆ ಆಘಾತವಾಗಿತ್ತು. ಒಂದು ವೇಳೆ ನೀವೂ ಮೊದಲ ಬಾರಿಗೆ ಈ ವಾಸ್ತವಾಂಶವನ್ನು ಓದುತ್ತಿದ್ದರೆ ನಿಮಗೂ ಆಶ್ಚರ್ಯವಾಗಬಹುದು. ಆದರೆ ಇದೇನೂ ಹೊಸ ವಿಷಯವಲ್ಲ.
            ನಾನು ತಲೆಯ ಮೇಲಿನ ಗಡಿಯಾರವನ್ನು ಗಮನಿಸುತ್ತೇನೆ. ನನ್ನ ಬದುಕಿನ ಹದಿನೈದು ನಿಮಿಷಗಳು ಜಾರಿ ಹೋಗಿವೆ. ಸಾವು ಮತ್ತು ನನ್ನ ನಡುವೆ ಈಗ ಒಂದು ಗಂಟೆ ನಲವತ್ತೈದು ನಿಮಿಷಗಳ ಅಂತರ ಉಳಿದಿದೆ! ದುಲಈಯ ಹಸುರು ಕಾಟೇಜ್ ‘ಥೈಸ್’ ಮತ್ತು ನನ್ನ ನಡುವೆ ಸುಮಾರು ಐವತ್ತು ಗಂಟೆಗಳ ಅಂತರವಿರಬಹುದು! ಇಷ್ಟೂಂದು ಧೀರ್ಘ ಅಂತರ ನಮ್ಮ ನಡುವೆ ಎಂದೂ ಆಗಿರಲಿಲ್ಲ. ಈ ಅಂತರ ನನಗೆಂದೂ ಇಷ್ಟೊಂದು ದೀರ್ಘವೆನಿಸಲಿಲ್ಲ. ಈಗ ಸ್ವಲ್ಪ ಹೆಚ್ಚೇ ದೂರವೆನಿಸುತ್ತದೆ. ಕ್ಷಣ ಕ್ಷಣವೂ ಮತ್ತೂ ಹೆಚ್ಜು ವಿಸ್ತಾರವಾಗುತ್ತಿದೆ. ಝಾಬಾ ದೂರವಾಗುತ್ತಿದ್ದಾನೆ. ದುಲಈ ದೂರವಾಗುತ್ತಿದ್ದಾಳೆ, ಕುಟ್ಟಿ.
