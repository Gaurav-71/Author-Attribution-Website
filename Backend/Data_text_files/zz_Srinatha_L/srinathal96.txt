 ನನಗೆ ಮತ್ತೂ ಆಶ್ಚರ್ಯವಾಯಿತು. ಇವಳು ಬಯಸುವದಾದರೂ ಏನನ್ನು
            ಏನೂ ಹೊಳೆಯದಿದ್ದಾಗ ನಾನು ಹೊರಬಂದೆ. ನನಗೆ ಕುಟ್ಟಿ ಮತ್ತು ಝಾಬಾನ ಸಹಕಾರದ ಅಗತ್ಯವಿತ್ತು. ಲಬಂಗಿ, ನಮ್ಮ ‘ಥೈಸ್’ ಕಾಟೇಜಿಗೆ ಬಂದು ದರ್ಶನ ನೀಡಿ ನನ್ನ, ಮಿದುಳಿನ ಚಟ್ನಿ ಮಾಡಿ ಬಿಟ್ಟಿದ್ದಳು. ನಾವು ಅವಳನ್ನು ಅಪಹರಿಸಲು ಬಯಸುತ್ತಿದ್ದೆವು. ಆದರೆ ಅವಳು ಈಗ ನಮ್ಮ ಮನೆಯಲ್ಲಿ ಒಲೆಯನ್ನು ವ್ರತಿಷ್ಠಾಪಿಸುವ ಬಯಕೆ ಹೊಂದಿದ್ದಳು.
            ಸ್ವಲ್ಪಹೊತ್ತಿಗೆ ನಾನು ಪಾಳುಪ್ರದೇಶಕ್ಕೆ ಬಂದೆ. ನಮ್ಮ ಸಭೆ ಇಲ್ಲೇ ನಡೆಯುತ್ತಿತ್ತು. ನಾಲ್ಕು ಗೋಡೆಗಳ ಮಧ್ಯೆ ‘ಬೋರ್’ ಆಗಿ, ಗೋಡೆಗಳಿಲ್ಲದ ಈ ಬಂಗ್ಲೆಗೆ ಬಂದು ನಾವು ಕೂರುತ್ತಿದ್ದೆವು. ಒಮ್ಮೆ ಒಂಟಿಯಾಗಿ ಬಂದರೆ, ಒಮ್ಮೆ ಜತೆಯಲ್ಲಿ, ಒಮ್ಮೆ ನಿಕ್ಕರ್ ನಲ್ಲಿ ಬಂದರೆ, ಒಮ್ಮೆ ನಿಕ್ಕರ್ ಇಲ್ಲದೆ! ‘ನಾಚಿಕೆ’ ಶಬ್ದ ನಮ್ಮನ್ನು ಮುಟ್ಟಲು ಸಾಧ್ಯವಾಗಿರಲಿಲ್ಲ.
            “ನಾಚಿಕೆ ಅಂದ್ರೇನು” ಅದೊಂದು ದಿನ ಕುಟ್ಟಿ ಹೇಳಿದ್ದ, “ಎಲ್ಲಿಯವರೆಗೆ ಈ ಶರೀರದ ಮೇಲೆ ಈ ನಿಕ್ಕರ್ ಇರುತ್ತೋ, ಸಮಾಜದ ದೃಷ್ಟಿಯಲ್ಲಿ ನಾವು ಸಜ್ಜನರು. ನಿಕ್ಕರ್ ಕಳಚಿದರೆ ನಾಚಿಕೆಯಿಲ್ಲದವರು”
            ಇಲ್ಲಿಯ ಹಾಳುಪ್ರದಶದಲ್ಲಿ ಕುಟ್ಟಿ ನಿಕ್ಕರ್ ಕಳಚುವ ರೆಕಾರ್ಡನ್ನು ಖಾಯಂಗೊಳಿಸಿದ್ದ. ವಿಶೇಷವಾಗಿ ಅವನು ಹುಡುಗಿಯೊಬ್ದಳನ್ನು ಪುಸಲಾಯಿಸಿ ಈ ಹಾಳು ಪ್ರದೇಶಕ್ಕೆ ಕರೆತಂದಾಗ, ತನ್ನ ನಿಕ್ಕರನ್ನು ಬಾವುಟದಂತೆ ಬಿದಿರಿಗೆ ಸಿಗಿಸಿ ಅದನ್ನು ನಿಲ್ಲಿಸುತ್ತಿದ್ದ. ನಾವೂ ದೂರದಿಂದ ಈ ಸಿಗ್ನಲ್ ಕಂಡು ಕುಟ್ಟಿ ವ್ಯಸ್ತನಾಗಿದ್ದಾನೆಂದು ತಿಳಿಯುತ್ತಿದ್ದೆವು.
            ನಾನೂ ಅದಷ್ಟೋ ಬಾರಿ ಈ ಹಾಳುಪ್ರದೇಶದಲ್ಲಿ ನಿಕ್ಕರ್ ಕಳಚಿದ್ದೇನೆ ಆದರೆ ಅದನ್ನು ಬಾವುಟ ಮಾಡಿ ಹಾಕುವ ಧೈರ್ಯವನ್ನು ಇದುವರೆಗೂ ಮಾಡದಾದೆ. ಝಾಬಾ ಬಾಲಬ್ರಹ್ಮಚಾರಿಯೆಂಬುದನ್ನು ಆಗಲೇ ಹೇಳಿಬಿಟ್ಟಿದ್ದೇನೆ.
            ಮೂಡ್ ಬಂದಾಗ ಕುಟ್ಟಿ ಒಮ್ಮೊಮ್ಮೆ ಹೇಳುತ್ತಿದ್ದ, “ಝಾಬಾ, ನಿನ್ನ ವಿಚಾರಗಳಿಗೆ ನೀನೇನಾದರೂ ‘ತಿರುವು’ ಕೊಡಬೇಕೆಂದಿದ್ದರೆ, ಕೆಲವು ಕ್ಷಣಗಳಿಗಾದರೂ ಕನ್ಯೆಯೊಬ್ಪಳಿಗೆ ನಿನ್ನ ಬಗಲಲ್ಲಿ ಜಾಗಕೊಡು. ನಿನ್ನ ವಿಚಾರಗಳಲ್ಲಿ ಪರಿವರ್ತನೆ ಬರುತ್ತೆ. ಫೋಟೋಗ್ರಫಿಯ ಕ್ಷೇತ್ರದಲ್ಲಿ ಭೂಕಂಪ ತರುವ ನಿನ್ನ ಕನಸಿಗೆ ‘ಗತಿ’ಬರುತ್ತೆ. ನಿನ್ನ ಶರೀರದಲ್ಲಿ ಮಿಂಚು ಹರಿಯುತ್ತೆ. ವಿಚಿತ್ರ-ಅದ್ಭುತ ವಿಚಾರಗಳು, ಕ್ರಾಂತಿಕಾರಕ ವಿಚಾರಗಳು ನಿನ್ನಲ್ಲಿ ಉದ್ಭವಿಸುತ್ತವೆ. ಸ್ವರ್ಗದ ಸುಖ ಮತ್ತು ನರಕದ ಯಾತನೆ, ಒಮ್ಮೆಲೆ ಎರಡೂ ಅನುಭವಗಳು ನಿನಗಾಗುತ್ತವೆ. ಆದರೆ ನೀನು ಬರೀ ವಿಚಾರಗಳನ್ನು ಹುಟ್ಟುಹಾಕ್ತೀಯ. ಬದುಕನ್ನಲ್ಲ.”
            ಝಾಬಾನಿಗೆ ಕುಟ್ಟಿಯ ಮಾತುಗಳ ಬಗ್ಗೆ ಲಕ್ಷ್ಯವಿಲ್ಲ. ತನ್ನ ಸಿದ್ಧಾಂತಗಳ ಬಗ್ಗೆ ಅವನು ಅಚಲನಾಗಿದ್ದ. ಕುಟ್ಟಿಯ ಮಾತುಗಳನ್ನು ತದೇಕಚಿತ್ತದಿಂದ ಕೇಳಿ ಹೇಳುತ್ತಿದ್ದ “ಹೆಣ್ಣು, ಮಹಾತ್ಮರ ಜನನಿ, ಏಸು, ಬುದ್ಧ, ಮಹಾವೀರ, ರಾಮ, ಮೊಹಮ್ಮದ್ರಂತಹ ಪವಿತ್ರಾತ್ಮಗಳು ಹೆಣ್ಣಿನ ಗರ್ಭದಿಂದ ಜನಿಸಿವೆ. ಆ ಗರ್ಭವನ್ನು ಕೆಟ್ಟ ದೃಷ್ಟಿಯಿಂದ ನೋಡುವುದು ಸರಿಯಲ್ಲ.”
            “ಹೆಣ್ಣು ಯುಜೀದ್ ಮತ್ತು ರಾವಣನಂತಹ ಪಾಪಿಗಳಿಗೂ ಜನ್ಮ ನೀಡುತ್ತಾಳೆಂಬುದನ್ನು ನೀನ್ಯಾಕೆ ಮರೀತೀಯಾ” ಕುಟ್ಟಿ ನಿಷ್ಠುರನಾಗಿ ಉತ್ತರಿಸುತ್ತಿದ್ದ.
            ಝಾಬಾ ಮೌನಿಯಾಗುತ್ತಿದ್ದ ಕುಟ್ಟಿಯನ್ನು ತರ್ಕದಲ್ಲಿ ಸೋಲಿಸುವುದು ಕಷ್ಟವೆಂಬುದು ನನ್ನ ಅಭಿಪ್ರಾಯ.
            ಝಾಭಾ ಮತ್ತು ಕುಟ್ಟಿಯ ಹೆಸರು ಹಿಡಿದು ಕೂಗುತ್ತಾ ನಾನು ಸುಮಾರು ಹತ್ತು ಧ್ವಂಸ ಬಂಗ್ಲೆಗಳ ಹಾಳುಪ್ರದೇಶದಲ್ಲಿ ನುಗ್ಗಿ ಗೋಡೆಗಳನ್ನು ಹಾರಿ ದಾಟುತ್ತಾ ಹೊರಬಂದೆ. ಇಲ್ಲಿ ಝಾಬಾನೂ ಇರಲಿಲ್ಲ, ಕುಟ್ಟಿಯ ಬಾವುಟವೂ ಇರಲಿಲ್ಲ. ಅವರೆಲ್ಲಿಯಾದರೂ ತುಂಬಾ ದೂರ-ಚಿಲ್ಕಾ ಕೆರೆಯ ಬಳಿಗೆ ಹೋಗಿದ್ದರೆ ಮಧ್ಯರಾತ್ರಿಯವರೆಗೂ ಮರಳಿ ಬರಲಾರರು.
            ಸಮುದ್ರ ತೀರದ ರೇಶ್ಮೆಯಂತಹ ಮರಳಿನ ಮೇಲೆ ಹೆಜ್ಜೆಗಳನ್ನು ಹಾಕುತ್ತಾ ನಾನು ಹೊಸರೀತಿಯಲ್ಲಿ ಯೋಚಿಸಲು ಪ್ರಾರಂಭಿಸಿದೆ. ಕುಟ್ಟಿ ಮತ್ತು ಝಾಬಾನನ್ನು ಹುಡುಕುವುದು ಅನಿವಾರ್ಯವೇ ಲಬಂಗಿ ನನ್ನ ಆವಿಷ್ಕಾರ, ನನ್ನ ಅದೃಷ್ಟದಿಂದಾಗಿಯೇ ಮನೆಬಾಗಿಲಿಗೆ ಲಕ್ಷ್ಮಿ ಬಂದಿದ್ದಾಳೆ. ಈ ‘ಗಂಗೆ’ಯಲ್ಲಿ ಪ್ರಪ್ರಥಮವಾಗಿ ಮುಳುಗು ಹಾಕುವ ಕಾಪಿರೈಟ್ ನನ್ನದು! ಆ ಮೇಲಿನ ವಿಚಾರ ನನಗೇಕೆ! ನಾನು ಮನಸ್ಸಿನಲ್ಲಿ ನಿರ್ಧರಿಸಿದೆ. ಇಂದು, ಪ್ರಥಮ ಬಾರಿಗೆ ಬಿದಿರಿನ ಮೇಲೆ ನನ್ನ ಬಾವುಟ ಹಾರುವುದು!
            ಲಬಂಗಿಯನ್ನು ಮಸಲಾಯಿಸಿ ಹಾಳುಪ್ರದೇಶಕ್ಕೆ ಕರೆತರಲು ನಾನು ಮರಳಿ ಕಾಟೇಜಿನೆಡೆಗೆ ಹೊರಟೆ. ನನ್ನ ಮನಸ್ಸಿನಲ್ಲಿ ಅವಳು ದಡದ ಅಲೆಯಂತೆ ಆವರಿಸಿದ್ದಳು. ಅವಳ ಮುಗುಳ್ನಗೆ ತುಂಬಿದ ವಿಶಾಲ ಮುಖದ ಬ್ಲೋ-ಅಪ್ ಕಲ್ಪಿಸಿಕೊಂಡೆ. ನನ್ನದೊಂದು ಬೆರಳು ಅವಳ ಮೊಣಕಾಲಿನಿಂದ ಹೆಬ್ಪೆರಳಿನವರೆಗೆ ನುಸುಳಲು ಸಿದ್ಧವಾಯಿತು.
            ನಾನು ಕಾಟೇಜಿನೊಳಗೆ ನುಗ್ಗಿಹೋಗುವುದಕ್ಕೂ ಮೊದಲೇ ನನ್ನ ಕಾಲುಗಳು ಬಾಗಿಲಲ್ಲೇ ಸ್ಥಿರವಾದವು. ನನ್ನೆದುರಿನ ದೃಶ್ಯಕ್ಕೂ ಬಾಕ್ಸಿಂಗ್ ರಿಂಗಿಗೂ ಹೆಚ್ಚು ವ್ಯತ್ಯಾಸವಿರಲಿಲ್ಲ. ಕುಟ್ಟಿ ಕ್ರಾಸ್ ಮೇಲಿನ ಏಸುಕಿಸ್ತನಂತೆ ಎರಡೂ ಕೈಗಳನ್ನು ಚಾಚಿ ನೆಲದ ಮೇಲೆ ಸಮತಲದಲ್ಲಿ ಬಿದ್ದಿದ್ದ. ಲಬಂಗಿ ಅವನ ತಲೆಯ ಬಳಿ ಕುಕ್ಕುರುಗಾಲಿನಲ್ಲಿ ಕೂತು ‘ಒಂದು… ಎರಡು… ಮೂರು… ನಾಲ್ಕು… ಐದು….” ಎಂದು ಎಣಿಸುತ್ತಿದ್ದಳು. ಕುಟ್ಟಿಗೆ ಇನ್ನೂ ಪ್ರಜ್ಞೆಬಂದಿರಲಿಲ್ಲ. ಝಾಬಾ ಮೂಲೆಯಲ್ಲಿ ಕೂತು ಆರಾಮವಾಗಿ ಗಿಟಾರ್ ಬಾರಿಸುತ್ತಿದ್ದ.
            ಲಬಂಗಿ ಹತ್ತು ಎಂದು ಎಣಿಸುವುದಕ್ಕೂ ಮೊದಲೇ ಕುಟ್ಟಿಯ ದೇಹ ಕಂಪಿಸಿತು. ಹೊರಳಿದ ಅವನು ತುಂಬಾ ಪ್ರಯಾಸದಿಂದ ಮಗುವಿನಂತೆ ಮೊಣಕಾಲೂರಿ ಕೂತ. ಅನಂತರ ಮೆಲ್ಲನೆ ಎದ್ದೂ ನಿಂತ. ಆದರೆ ಕೆಲವು ಕ್ಷಣ ಮಾತ್ರ ಲಬಂಗಿ ತನ್ನದೊಂದು ಬೆರಳನ್ನು ಅವನೆದೆಗಿಟ್ಟು ಮೆಲ್ಲನೆ ಒತ್ತಿದಳು. ಪೀಸಾದ ಟವರ್ ನಂತೆ ಎದ್ದುನಿಂತಿದ್ದ ಕುಟ್ಟಿ ರೋಮ್ನ ಕಂಬದಂತೆ ಕೆಳಗೆ ಬಿದ್ದ!
            ಒಮ್ಮೆಲೆ ಝಾಬಾನ ದೃಷ್ಟಿ ನನ್ನ ಮೇಲೆ ಬಿತ್ತು. ಅವನು ಗಿಟಾರನ್ನು ಮಂಚದ ಮೇಲಿಟ್ಟು ನನ್ನ ಬಳಿ ಓಡಿಬಂದ. ಕುಟ್ಟಿಯ ಪರಿಸ್ಥಿತಿ ಕಂಡು ಆಕಾಶವೇ ತಲೆಯ ಮೇಲೆ ಕಳಚಿ ಬಿದ್ದಂತಾಗಿತ್ತು. ಮಾತೇ ಹೊರಡುತ್ತಿರಲಿಲ್ಲ. ಹಾಳು ಪ್ರದೇಶದಲ್ಲಿ ಬಾವುಟ ಹಾರಿಸುವ ನನ್ನ ಕನಸು, ಈಗ ಕನಸಾಗಿಯೇ ಉಳಿಯಿತು ಎಂದನ್ನಿಸಿತು!
            ಹೆಚ್ಚು ಯೋಚಿಸದೆ ಝಾಬಾನಿಗೆ ಸಂಜ್ಞೆ ಮಾಡಿದೆ. ಝಾಬಾ ಕುಟ್ಟಿಯ ಎರಡೂ ಕೈಗಳನ್ನು ಹಿಡಿದುಕೊಂಡ. ನನ್ನ ಕೈಗಳಲ್ಲಿ ಅವನ ಎರಡು ಕಾಲುಗಳಿದ್ದವು. ನಾವಿಬ್ಬರೂ ಅವನನೆತ್ತಿಕೊಂಡು ಸಮುದ್ರ ತೀರಕ್ಕೆ ತಂದು ಅನಂತರ ಮೊಣಕಾಲುದ್ದ ನೀರಿನಲ್ಲಿ ಅವನನ್ನು ಎರಡು-ಮೂರು ಬಾರಿ ಮುಳುಗೇಳಿಸಿದೆವು. ತತ್ಕ್ಷಣ ಅವನು ಸಹಜ ಸ್ಥಿತಿಗೆ ಬಂದು ಬಾಯಿಯಿಂದ ನೀರನ್ನು ಪಿಚಕಾರಿಯಂತೆ ಉಗುಳಿದ.
            ಈಗ ಕುಟ್ಟಿ ನಿಂತು ಅಗಲವಾದ ಕಣ್ಣುಗಳಿಂದ ನಮ್ಮನ್ನೇ ನೋಡುತ್ತಿದ್ದ. ರಾತ್ರಿ ಅಷ್ಟು ದಟ್ಟವಾಗಿರಲಿಲ್ಲ. ನಾವು ಛಾಯಾಚಿತ್ರಗಳಂತೆ ಅವನೆದುರು ನಿಂತಿದ್ದೆವು. ಕಡೆಗೆ ಕೆಲವು ಹೆಜ್ಜೆ ಮುಂದೆ ಹೋಗಿ ದಡದ ಮರಳಿನ ಮೇಲೆ ಕೂತೆವು. ಕುಟ್ಟಿಯೂ ಹಿಂಬಾಲಿಸಿ ಬಂದು ಎದುರಿಗೆ ಕೂತ. ಈಗ ಸ್ವಲ್ಪ ಸುಧಾರಿಸಿದಂತೆ ಕಂಡ. ಮೆಲ್ಲನೆ ನಾನು ವಿಷಯ ಪ್ರಾರಂಭಿಸಿದೆ. ನನ್ನ ಅನುಪಸ್ಥಿತಿಯಲ್ಲಿ ಸಂಭವಿಸಿದ ವಿಷಯಗಳನ್ನು ತಿಳಿಯದೆ ನನಗೆ ನೆಮ್ಮದಿಯಿರಲಿಲ್ಲ.
            ಕುಟ್ಟಿ ಏನೂ ಮಾತನಾಡದೆ ನಮ್ಮನ್ನೇ ನೋಡುತ್ತಿದ್ದ. ಬಹುಶಃ ಇಂಥ ‘ಉಗ್ರ’ ಸೋಲು ಈ ಹಿಂದೆ ಅವನಿಗಾಗಿರಲಿಲ್ಲ. ಅವನ ನಾಲಿಗೆ ಉಡುಗಿಹೋಗಿತ್ತು. ನಾನು ಝಾಬಾನನ್ನು ನೋಡಿದೆ. ಇದುವರೆಗೆ ಮೌನಿಯಾಗಿದ್ದ ಅವನು ಒಮ್ಮೆಲೆ ಹೇಳಲಾರಂಭಿಸಿದ.
ಕುಟ್ಟಿಯ ಕಥೆ
            ಮಾನಸಿಕ ಸಿದ್ಧತೆಯೊಂದಿಗೆ ಕುಟ್ಟಿ ಮತ್ತು ಝಾಬಾ ಬೀದಿ ನಾಯಿಗಳಂತೆ ಹಳ್ಳಿಯನ್ನೆಲ್ಲಾ ಸುತ್ತಾಡಿ ಅನಂತರ ಗೆಸ್ಟ್ ಹೌಸ್ ನೆಡೆಗೆ ಹೊರಟರು. ಬಾಣಸಿಗನನ್ನು ಸರಿಮಾಡಿಕೊಂಡು ಸಾಧ್ಯವಾದಷ್ಟೂ ವಿಷಯಗಳನ್ನು ಲಬಂಗಿಯ ಬಗ್ಗೆ ಸಂಗ್ರಹಿಸುವುದು ಕುಟ್ಟಿಯ ಉದ್ದೇಶವಾಗಿತ್ತು.
            ರಾತ್ರಿ ಒಂಬತ್ತೂಕಾಲಿಗೆ ಅವರು ಗೆಸ್ಟ್ ಹೌಸಿಗೆ ಹೋದಾಗ ಅಲ್ಲಿ ನಿಶ್ಯಬ್ಧತೆಯಿತ್ತು. ಎಲ್ಲೆಲ್ಲೂ ಕತ್ತಲು, ಲಬಂಗಿ ತನ್ನ ಪೈಲ್ವಾನನೊಂದಿಗೆ ಚಿಲ್ಕಾ ಕೆರೆಯ ಬಳಿ ವಾಕಿಂಗ್ಗೆ ಹೋಗಿರಬಹುದೆಂದು ಕುಟ್ಟಿ ಯೋಚಿಸಿದ್ದ. ಆದರೆ ಬಾಣಸಿಗನ ಗುಡಿಸಲಿನಲ್ಲಿ ಕತ್ತಲಿತ್ತು.
            ಕುಟ್ಟಿ ಮತ್ತು ಝಾಬಾ ದೃಷ್ಟಿ ಹಾಯಿಸುತ್ತಾ ಗೆಸ್ಟ್ ಹೌಸ್ ನ್ನು ಪರೀಕ್ಷಿಸಿ, ಅದರ ಹಿಂಬಾಗಕ್ಕೆ ಬಂದರು. ಅಲ್ಲೇ ಬಾಣಸಿಗನ ಗುಡಿಸಲಿತ್ತು. ಗುಡಿಸಲ ಹೊರಗೆ ಅವನು ಒಂಟಿಯಾಗಿ ಕೂತಿದ್ದ.
            ಕುಟ್ಟಿ ಝಾಬಾನನ್ನು ಸ್ವಲ್ಪ ದೂರ ನಿಲ್ಲಿಸಿ ಅವನ ಬಳಿಗೆ ಬಂದು ಮೆಲ್ಲನೆ ಮಾತನಾಡಿಸಿದ. “ಅಂಕಲ್! ಬೆಂಕಿ ಸಿಗುತ್ತಾ ಚಿಲುಮೆ ಹೊತ್ತಿಸಿಕೊಳ್ಳಬೇಕಿತ್ತು.”
            ಬಾಣಸಿಗ ತಲೆಯೆತ್ತಿಯೂ ಅವನೆಡೆಗೆ ನೋಡಲಿಲ್ಲ.
            “ಅಂಕಲ್! ವತ್ತು ಒಲೆ ಹಚ್ಚಲಿಲ್ವಾ” ಕುಟ್ಟಿಗೆ ಟ್ರಾಜೆಡಿಯ ವಾಸನೆ ಬಡಿಯಿತು.
            “ನೋಡಪ್ಪಾ, ಮೇಮ್ ಸಾಹೇಬರ ಪತ್ತೆಯಾಗುವ ವರೆಗೂ ಬಹುಶಃ ಒಲೆ ಹಚ್ಚಲ್ಲ” ಬಾಣಸಿಗ ಇಲ್ಲವೆಂಬಂತೆ ತಲೆಯಾಡಿಸಿದ.
            “ಯಾಕೆ, ಮೇಮ್ ಸಾಹೇಬರಿಗೆ ಏನಾಯ್ತು” ಕುಟ್ಟಿಗೆ ಆಶ್ಚರ್ಯವಾಯಿತು.
            “ಸಾಹೇಬರ ಜತೆಗೆ ಜಗಳವಾಗಿ ಮನೆಬಿಟ್ಟು ಹೋದ್ರು” ವೃದ್ದ ಬಾಣಸಿಗನಮಾತಿನಲ್ಲಿ ದುಃಖವಿತ್ತು.
            “ಮತ್ತೆ ಸಾಹೇಬ್ರು”
            “ಗೆಸ್ಟ್ ಹೌಸ್ ನ ಮೂಲೇಲಿ ನನ್ನಹಾಗೇ ಕತ್ತಲಲ್ಲಿ ಕೂತಿರಬೇಕು!”
            ಇನ್ನೂ ಹೆಚ್ಚು ವಿಚಾರಿಸದೆ ಕುಟ್ಟಿ ಝಾಬಾನ ಬಳಿ ಬಂದು ವಿಷಯ ತಿಳಿಸುತ್ತಾ  ಹೇಳಿದ, “ಹಕ್ಕಿ ಬಲೇಲಿ ಬೀಳೋದಕ್ಕೆ ಮೊದಲೇ ಹಾರಿಹೋಯ್ತು.”
            ಇಬ್ಪರೂ ಲಬಂಗಿಯ ಬಗ್ಗೆಯೇ ಮಾತನಾಡಿಕೊಳ್ಳುತ್ತಾ ಕಾಟೇಜಿಗೆ ಬಂದರು. ಕಾಟೇಜಿನಲ್ಲಿ ಲಬಂಗಿಯನ್ನು ಕಂಡು ಇಬ್ಪರ ಮುಖ ಸಿನಿಮಾ ಸ್ಕೋಪ್ ಆಯಿತು.
ಲಬಂಗಿಯ ಕೋಪ…..                                                                      ಅಧ್ಯಾಯ-7
            ಲಬಂಗಿ ಗೋಡೆಗೊರಗಿ ಮಂಚದ ಮೇಲೆ ಕೂತಿದ್ದಳು. ಬಿಳಿ ನಿಕ್ಕರ್ ಧರಿಸಿದ್ದ ಅವಳನ್ನು ಆಶ್ವರ್ಯದಿಂದ ಸೂಕ್ಷ್ಮವಾಗಿ ಕುಟ್ಟಿ ಗಮನಿಸುತ್ತಿದ್ದ. ಹೆಜ್ಜೆಯ ಮೇಲೆ ಹೆಜ್ಜೆಯನ್ನಿಟ್ಟು ಮುಂದೆ ಬರುತ್ತಿದ್ದ ಅವನು ಮಂಚದ ಬಳಿಗೆ ಬರುವುದಕ್ಕೂ ಮೊದಲೇ ಲಬಂಗಿ ಎದ್ದು ನಿಂತಳು. ಕುಟ್ಟಿ ಎರಡು ಹೆಜ್ಜೆ ಹಿಂದಕ್ಕೆ ಸರಿದ. ಝಾಬಾ ಸುರಕ್ಷಿತ ಜಾಗ ಹುಡಿಕಿಕೊಂಡು ಗಿಟಾರ್ ಹಿಡಿದ. ಗಿಟಾರನ್ನು ಝಾಬಾ ವಿಶೇಷ ಸಂದರ್ಭಗಳಲ್ಲಿ ಉಪಯೋಗಿಸುತ್ತಿದ್ದ. ಒಮ್ಮೆ ನರ್ವಸ್ನೆಸ್ ಮರೆಯಲು ಉಪಯೋಗಿಸಿದರೆ ಇನ್ನೊಮ್ಮೆ ದಣಿವಾರಿಸಿಕೊಳ್ಳಲು ಉಪಯೋಗಿಸುತ್ತಿದ್ದ.
            “ಏಯ್ ಹುಡುಗಿ!”  ತನಗೆ ಅವಳ ಬಗ್ಗೆ ಏನೂ ತಿಳಿದಿಲ್ಲವೆಂಬಂತೆ ಕುಟ್ಟಿ ಪ್ರಶ್ನಿಸಿದ, “ನೀನ್ಯಾರು ಇಲ್ಲಿಗೇಕೆ ಬಂದಿದ್ದೀಯಾ”
            ಈ ಪ್ರಶ್ನೆಗೆ ತನ್ನ ಮೂವತ್ತೆರಡೂ ಹಲ್ಲುಗಳನ್ನು ಪ್ರದರ್ಶಿಸುತ್ತಾ ಲಬಂಗಿ ನಕ್ಕಳು. ಕಡೆಗೆ ಸಹಜವಾಗಿಯೇ ಬಾಂಬ್ ಎಸೆದಳು. “ಕಳೆದರಡು ವಾರಗಳಲ್ಲಿ ನೀವು ನನ್ನ ಬಗ್ಗೆ ಸಾಕಷ್ಟು ವಿಷಯ ಸಂಗ್ರಹಿಸಿರಬಹುದೆಂದುಕೊಂಡಿದ್ದೆ!”
            ಕುಟ್ಟಿಗೆ ತಲೆಸುತ್ತಿ ಬಂದಂತಾಯಿತು. ಆದರೂ ಅವನು ಸೋಲುವವನಾಗಿರಲಿಲ್ಲ. “ಏನ್ ಹರಟ್ತಿದ್ದೀಯಾ ನನಗಂತೂ ನಿನ್ನ ಹೆಸರು ಗೊತ್ತಿಲ್ಲ!”
            “ಅದನ್ನು ನಾನು ಹೇಳ್ತೀನಿ. ನನ್ನ ಹೆಸರು ಲಬಂಗಿಲತಾ. ನಿನ್ನ ಹೆಸರು ಕುಟ್ವಿ ಆ ನೀಗ್ರೋವಿನ ಹೆಸರು ಝಾಬಾ!…” ಕುಟ್ಟಿ ಏನೋ ಹೇಳಲು ಬಯಸಿದಾಗ ಲಬಂಗಿ ಟೇಬಲ್ ಮೇಲಿದ್ದ ಕವರ್ ನಿಂದ ಝಾಬಾ ತೆಗೆದ ಫೋಟೋಗಳನ್ನು ಅವನೆಡೆಗೆ ರಾಚುತ್ತಾ ತನ್ನ ಮಾತನ್ನು ಮುಂದುವರೆಸಿದಳು. “ಇನ್ನೂ ತೃಪ್ತಿಯಾಗದಿದ್ರೆ ನನ್ನ ಸಂಪೂರ್ಣ ಪರಿಚಯ ಕೊಡಲೂ ನಾನು ಸಿದ್ಧ.”
            ಲಬಂಗಿಯ ಫೋಟೋಗಳು ನಾಲ್ಕೂ ಕಡೆ ಚೆಲ್ಲಿಬಿದ್ದವು. ಕುಟ್ಟಿ ತನ್ನ ಮೊದಲ ಸೋಲನ್ನೊಪ್ಪಿಕೊಂಡ. ತಾನು ಯೋಚಿಸಿದ್ದಕ್ಕಿಂತಲೂ ಹೆಚ್ಚಾಗಿ ಈ ಹುಡುಗಿ ಬುದ್ಧಿವಂತೆ… ಈಗ ಅವನು ಹೊಸ ಬಲೆಯನ್ನು ಬೀಸಿದ. ಲಬಂಗಿಯೆದುರು ಗೆಳೆತನದ ಪ್ರಸ್ತಾಪವನ್ನಿಟ್ಟು ಒಂದು ಲೋಟ ತಣ್ಣನೆಯ ನೀರನ್ನು ಕೊಟ್ಟ.
            “ನೋಡು ಲಬಂಗಿ! ನಿಜ ಹೇಳಬೇಕೆಂದರೆ, ನಾವು ನಿನ್ನನ್ನು ನಮ್ಮ ಫಿಲ್ಮಿಗೆ ಹೀರೋಯಿನ್ ಮಾಡಿಕೋಬೇಕು ಅಂತ ಇಷ್ಟಪಡ್ತಿದ್ದೆವು. ಈಗ್ಲೂ ಇಷ್ಟಪಡ್ತೀವಿ. ಅದಕ್ಕಾಗಿಯೇ ನೀನು ವಾಪಸ್ ಹೋಗಲೇಬೇಕು.”
            “ಹೋಗದಿದ್ರೆ”
            “ನಾನು ಮತ್ತು ಝಾಬಾ ನಿನ್ನನ್ನೆತ್ತಿಕೊಂಡು ಹೋಗಿ ಬಿಟ್ಟು ಬರ್ತೀವಿ.”
            “ಯಾಕೆ ಅಂತ”
            “ಯಾಕೆಂದ್ರೆ ಇಲ್ಲಿ ಮೂರು ಜನ ಅಖಂಡ ಬ್ರಹ್ಮಚಾರಿಗಳಿದ್ದೇವೆ.” ಕುಟ್ಟಿ ತಲೆ ಕೆರೆದುಕೊಂಡ.
            “ಏನಾಯ್ತೀಗ”
            “ಮತ್ತೆ ಇಲ್ಲಿಗೆ ಬರುವ ಪ್ರತಿಯೊಂದನ್ನೂ ನಾವು ಮೂವರು ಸಮನಾಗಿ ಹಂಚಿಕೊಳ್ತೇವೆ.”
            “ಇದು… ಇದು ನನಗೆ ಹಿಡಿಸ್ತು.”
            “ಏನ್ ಹಿಡಿಸ್ತು” ಕುಟ್ಟಿಗೆ ಆಶ್ಜರ್ಯವಾಯಿತು.
            “ಅದೇ, ನಿಮ್ಮ ಮೂವರ ಹೆಂಡ್ತಿಯಾಗಿ ಇಲ್ಲಿರೋದು.”
            “ಏನ್ ಮಾತಾಡ್ತಿದ್ದೀಯಾ!!!”
            “ಅದೇ ಹೇಳಿದೆನಲ್ಲ.”
            “ನಿಜವಾಗ್ಲೂ ನೀನು ನಮ್ಮ ಮೂವರೊಂದಿಗೆ…”
            “ಬರೆದು ಕೊಡ್ಲಾ” ಕುಟ್ಟಿಯನ್ನು ತಡೆದು ಲಬಂಗಿ ಪ್ರಶ್ನಿಸಿದಳು.
            ಝಾಬಾ ಇನ್ನೂ ಸುರಕ್ಷಿತ ಮೂಲೆಯಲ್ಲಿ ನಿಂತಿದ್ದ. ಕ್ಷಣ-ಕ್ಷಣವೂ ಅವನ ಬುದ್ಧಿಗೆ ಗಂಟುಗಳು ಬೀಳುತ್ತಿದ್ದವು. ಆ ಗಂಟುಗಳು ಎಷ್ಟು ವೃದ್ಧಿಸಿತ್ತೆಂದರೆ, ಅವನು ಗಿಟಾರ್ ನ ತಂತಿಗಳನ್ನು ಜೋರಾಗಿ ಮೀಟಿದ. ಕುಟ್ಟಿ ಲಬಂಗಿಯನ್ನೇ ನೋಡುತ್ತಿದ್ದ. ಕಡೆಗೆ ಏನೋ ನಿರ್ಧರಿಸಿದ. ಲಬಂಗಿ ತನ್ನನ್ನು ಮೂರ್ಖನನ್ನಾಗಿ ಮಾಡುವ ಪ್ರಯತ್ನವೆಸಗುತ್ತಿದ್ದಾಳೆಂದು ಯೋಚಿಸಿದ.
            “ನಡಿ!” ಕಡೆಗೆ ಕುಟ್ಟಿ ಹೇಳಿದ.
            “ಎಲ್ಲಿಗೆ”
            “ಹಾಳು ಪ್ರದೇಶಕ್ಕೆ.”
            “ಹನಿಮೂನ್ಗೆ ಆ ಜಾಗ ಕೆಟ್ಟದ್ದನಲ್ಲ, ನಡಿ!” ಲಬಂಗಿ ಕೈ ಜಾಚಿದಳು.
            ಕುಟ್ಪಿ ಸ್ವಲ್ಪ ಯೋಚಿಸುತ್ತಾ, ಸ್ವಲ್ಪ ನರ್ವಸ್ ಆಗುತ್ತಾ ತನ್ನ ಕೈಯನ್ನು ಲಬಂಗಿಯ ಕೈಯಲ್ಲಿಟ್ಟ. ತತ್ಕ್ಷಣ ಅವಳು ಅವನ ಮಣಿಕಟ್ಟನ್ನು ಹಿಡಿದು, ಅವನ ಕೈಯನ್ನು ಸ್ವಲ್ಪ ತಿರುವಿದಳು. ಜೋಡೋ ವರಸೆಯನ್ನು ಲಬಂಗಿ ಪ್ರಯೋಗಿಸಿದ್ದಳು. ಕುಟ್ಟಿಯ ಇಡೀ ದೇಹ ನೆಗೆದು ಕೆಳಗೆ ಬಿತ್ತು. ಸಂಕ್ಷೇಪದಲ್ಲಿ ಸೋಲನ್ನೊಪ್ಪಿಕೊಳ್ಳುವುದಕ್ಕೂ ಮೊದಲು ಕುಟ್ಟಿ ಮೂರು ಬಾರಿ ಹಾರಿ ಅಗಸನ ಬಟ್ಟೆಯಂತೆ ಕೆಳಗೆ ಅಪ್ಪಳಿಸಿ ಬಿದ್ದಿದ್ದ!
            ವಿಷಯವನ್ನೆಲ್ಲಾ ತಿಳಿದ ಮೇಲೆ, ಲಬಂಗಿ ಗೂಢಚಾರಿಣಿಯಾಗಿ ನಮಗಿಂತ ಒಂದು ಹೆಜ್ಜೆ ಮುಂದಿದ್ದಾಳೆಂದು ಅನ್ನಿಸಿತು. ಅವಳ ಬಗ್ಗೆ ನಾವು ಸಂಗ್ರಹಿಸುತ್ತಿದ್ದ ವಿಷಯ ಅವಳಿಗೆ ತಿಳಿದಿತ್ತು. ಆದರೆ ನಮ್ಮ ಬಗ್ಗೆ ಅವಳು ಸುಮಾರಾಗಿ ಎಲ್ಲಾ ವಿಷಯಗಳನ್ನೂ ಸಂಗ್ರಹಿಸಿದ್ದು ನಮಗೆ ತಿಳಿದಿರಲೇ ಇಲ್ಲ.
            “ಕೋಬರ್! ನಮ್ಮ ಮೇಲೆ ಗೂಢಚರ್ಯೆ ಮಾಡುವಂತಹ ಅಗತ್ಯ ಈ ಹುಡುಗಿಗೆ ಯಾಕಾಯ್ತೋ ಅರ್ಥವಾಗಲಿಲ್ಲ” ಝಾಬಾ ಮೌನ ಮುರಿದ.
            “ನಾನೂ ಇದನ್ನೇ ಯೋಚ್ನೆ ಮಾಡ್ತಿದ್ದೇನೆ. ಇದನ್ನು ನಾವು ತಿಳಿದುಕೊಳ್ಳಲೇಬೇಕು.”
            ಅಂಧಕಾರ ಹಬ್ಬಿತ್ತು. ನಾವು ಸಮುದ್ರ ತೀರದಲ್ಲಿ ಕೂತಿದ್ದೆವು. ಕುಟ್ಟಿ ಇನ್ನೂ ಮೌನಿಯಾಗಿದ್ದ. ಈಗ ಅವನ ಸ್ಥಿತಿ ದಯನೀಯವಾಗಿತ್ತು, ಕ್ಷಣಕಾಲ ನನಗೆ ಅವನ ಟೆಕ್ನಿಕಲ್ ಯೋಜನೆ ನೆನಪಾಯಿತು. ಲಬಂಗಿಯನ್ನು ಬುಟ್ಟಿಗೆ ಹಾಕಿಕೊಳ್ಳಲು ಅವನು ನನಗೆ ಮತ್ತು ಝಾಬಾನಿಗೆ ಕಪ್ಪು-ಬಿಳಿಯ ಬುರುಕಿಧಾರಿ ಗೂಂಡಾಗಳ ಅಭಿನಯ ಮಾಡಲು ತಿಳಿಸಿದ್ದ. ವಾಸ್ತವವಾಗಿ ಹಾಗೇನಾದರೂ ನಟಿಸಿದ್ದರೆ, ನನಗೆ ಮತ್ತು ಝಾಬಾನಿಗೆ ಕುಟ್ಟಿಗಾದ ಪರಿಸ್ಥಿತಿಯೇ ಕಾದಿತ್ತು.
            ಬದಲಾದ ಪರಸ್ಥಿತಿಗಳಿಂದಾಗಿ ನನ್ನ ವಿಚಾರಗಳಿಗೆ ಹೊಸ ದಿಕ್ಕನ್ನು ಕೊಡುವ ಅಗತ್ಯವುಂಟಾಯಿತು. ಲಬಂಗಿಯನ್ನು ಅಪಹರಿಸಿ ಹದಿನೈದು ಸಾವಿರ ರೂಪಾಯಿಗಳನ್ನು ಒಂದೇ ರಾತ್ರಿಯಲ್ಲಿ ಸಂಪಾದನೆ ಮಾಡುವ ನಮ್ಮ ಯೋಜನೆ ಆಕಾರ ತಾಳುವುದಕ್ಕೂ ಮೊದಲೇ ನಿರಾಕಾರವಾಗಿಬಿಟ್ಟಿತ್ತು. ಲಬಂಗಿ, ಅಪಹರಿಸಲ್ಪಡದೆ ನಮ್ಮ ಬಳಿ ಬಂದಿದ್ದಳು.
            ಈ ಬಗ್ಗೆ ಆಳವಾಗಿ ಯೋಚಿಸಿದಾಗ, ಪ್ರಪ್ರಥಮವಾಗಿ ಅವಳು ಬಂದ ಕಾರಣವನ್ನು ಕೇಳಬೇಕೆಂದನ್ನಿಸಿತ್ತು. ತನ್ನ ಪೈಲ್ವಾನ್ ಅಪ್ಪನೊಂದಿಗೆ ಜಗಳವಾಡಿಕೊಂಡು ಬೇರೆಡೆಗೆ ಅವಳು ಹೋಗಬಹುದಿತ್ತು. ನಮ್ಮ ಕಾಟೇಜಿಗೇ ಯಾಕೆ ಬಂದಳು
            ರಾತ್ರಿಯ ಸುಮಾರು ಹತ್ತೂವರೆ ಗಂಟೆಗೆ ನಾವು ಮರಳಿ ಕಾಟೇಜಿಗೆ ಬಂದೆವು. ಲಬಂಗಿ ಹಸಿದ ಹೆಣ್ಣು ಹುಲಿಯಂತೆ ಆ ಕಡೆಯಿಂದ ಈ ಕಡೆ ಗೋಡೆಯವರೆಗೆ ಓಡಾಡುತ್ತಿದ್ದಳು. ನಮ್ಮನ್ನು ನೋಡಿದೊಡನೆಯೇ ನಿಂತಳು. ನಾವು ಹಳ್ಳಿಯಿಂದ ಸ್ವಲ್ಪ ಕುಡಿದು-ತಿಂದು ಬಂದಿದ್ದೆವು. ಲಬಂಗಿಗೆ ಸ್ವಲ್ಪ ಆಲೂಚಿಪ್ಸ್, ಬೆಣ್ಣೆಪ್ಯಾಕೇಟ್ ಮತ್ತು ಒಂದು ಬ್ರೆಡ್ ತಂದಿದ್ದೆವು.
            ಮುಗುಳ್ನಗುತ್ತಾ ಮುಂದೆ ಬಂದು ನಾನು ಕುಟ್ಟಿಯ ರೈಟಿಂಗ್ ಟೇಬಲ್ಮೇಲೆ ಎಲ್ಲವನ್ನೂ ಇಟ್ಟೆ. ಲಬಂಗಿ ಒಂದೂ ಶಬ್ಧವನ್ನಾಡದೆ ಚಿಪ್ಸ್ ತಿನ್ನಲಾರಂಭಿಸಿದಳು. ಬಾ ಮಂಚದಮೇಲೆ ಕೂತ. ಕುಟ್ಟಿ ಇನ್ನೂ ಬಾಗಿಲ ಬಳಿಯೇ ನಿಂತಿದ್ದ. ಒಳಬರಲು ಬಹುಶಃ ಇನ್ನೂ ಹೆದರಿಕೆಯಾಗುತ್ತಿತ್ತೇನೋ! ಲಬಂಗಿ ಆಲೂಚಿಪ್ಸ್ ಮುಗಿಸುವುದಕ್ಕೂ ಮೊದಲೇ ನಾನು ಬ್ರೆಡ್ ಹೋಳುಗಳಿಗೆ ಬೆಣ್ಣೆಹಚ್ಚಿ ಸಿದ್ಧಪಡಿಸಿದೆ. ಕುಟ್ಟಿ ಮೆಲ್ಲನೆ ಬಂದು ಝಾಬಾನ ಪಕ್ಕದಲ್ಲಿ ಕೂತ. ನಾನೆಲ್ಲಿ ಕೂರಬೇಕೆಂದು ತೋಚದೆ ಕಡೆಗೆ ನೆಲದ ಮೇಲೆ ಹಾಸಿದ್ದ ಹಾಸಿಗೆಯ ಮೇಲೆ ಕೂತು ಲಬಂಗಿ ಬ್ರೆಡ್ ತಿನ್ನುವುದನ್ನೇ ನೋಡಿದೆ.
            ಸ್ವಲ್ಪ ಹೊತ್ತಿನ ಅನಂತರ ಝಾಬಾ ಎದ್ದು ಹೋಗಿ ನೀರಿನಗ್ಲಾಸ್ ತಂದು ಲಬಂಗಿಯ ಟೇಬಲ್ ಮೇಲಿಟ್ಟ. ಲಬಂಗಿ ಮುಗುಳ್ನಗುತ್ತಾ ‘ಥ್ಯಾಂಕ್ಯೂ’ ಎಂದಳು. ಅನಂತರ ಬಾಯಿ ಒರೆಸಿಕೊಳ್ಳುತ್ತಾ ಕುರ್ಚಿಯನ್ನು ಟೇಬಲ್ಗೆ ಬೆನ್ನು ಮಾಡಿ, ಕೂತಳು-ಮೂವರಿಗೂ ತಾನು ಸಹ್ಯವಾಗಿ ಕಾಣಿಸಲೆಂದು.
            “ಡಿನ್ನರ್ ಗೆ ವಂದನೆಗಳು” ಅವಳೇ ಪ್ರಾರಂಭಿಸಿದಳು. “ಇಂದಿನಷ್ಟು ರುಚಿಯಾದ ತಿಂಡಿಯನ್ನು ಈ ಹಿಂದೆ ನಾನು ತಿಂದಿರಲೇ ಇಲ್ಲ. ನೀವು ಪ್ರತಿದಿನ ಹೀಗೆ ಏನಾದ್ರೂ ತಿನ್ತೀರ”
            “ಒಮ್ಮೊಮ್ಮೆಯಂತೂ ಏನೂ ತಿನ್ನಲ್ಲ. ಅದಕ್ಕೆ ನಮಗೆ ನಿನ್ನ ಚಿಂತೆಯಾಗ್ತಿದೆ.” ನಾನು ವಾಸ್ತವಾಂಶವನ್ನು ಹೇಳಿದೆ.
            “ಅದೆಂಥಾ ಚಿಂತೆ”
            “ನಮ್ಮ ಜತೆ ನೀನು ಉಪವಾಸ ಮಲಕ್ಕೋಬೇಕಾಗುತ್ತೆ.”
            “ಇದನ್ನೆಲ್ಲಾ ಯೋಚಿಸಿಯೇ ನಾನಿಲ್ಲಿಗೆ ಬಂದಿದ್ದೀನಿ.”
            “ಆದ್ರೆ ಇಲ್ಲಿಗ್ಯಾಕೆ”
            “ನಿಮ್ಮ ಜೀವನ ನನಗಿಷ್ಟ.”
            ಅಕಸ್ಮಾತ್ ಝಾಬಾ ಕಿಲಕಿಲನೆ ನಗುತ್ತಾ ‘ವ್ಹಾಟ್ ಎ ಬಿಗ್ ಜೋಕ್ ಹಾ ಹಾ ಹಾ ಹಾ ಹಾ ಹಾ! ಹೋ ಹೋ ಹೋ ಹೋ ಹೋ ಹೋ!” ಎಂದ, ಯಾರೂ ಅವನೊಂದಿಗೆ ನಗಲಿಲ್ಲ. ಹೀಗಾಗಿ ನಗುವಿನ ಟೇಪ್ ಅರ್ಧಕ್ಕೆ ನಿಂತು ಅವನು ಮೌನಿಯಾದ.
            “ಝಾಬಾ!” ಲಬಂಗಿ ಅವನನ್ನೇ ನೋಡುತ್ತಾ ಗಂಭೀರವಾಗಿ ಹೇಳಿದಳು, “ನಾನು ತಮಾಷೆ ಮಾಡ್ತಿಲ್ಲ. ಹೊಟ್ಟೆಗಾಗಿ ನೀವು ಒಮ್ಮೊಮ್ಮೆ ದಾರಿಹೋಕರ ಜೇಬನ್ನು ಕತ್ತರಿಸುತ್ತೀರ ಮತ್ತು ಒಮ್ಮೊಮ್ಮೆ ಕತ್ತಲಲ್ಲಿ ಜನರನ್ನೂ ಲೂಟಿ ಮಾಡ್ತೀರ ಅನ್ನೋ ವಿಷಯವೂ ನನಗ್ಗೊತ್ತಿದೆ.” ಲಬಂಗಿ ನಮ್ಮ ಆಶ್ಚರ್ಯಭರಿತ ಮುಖವನ್ನೇ ಗಮನಿಸುತ್ತಾ ಹೇಳಿಕೆಯನ್ನು ಮುಂದುವರಿಸಿದಳು. “ಇಂಥ ರೋಮಾಂಚಕ
ಬದುಕು, ಎಲ್ಲರಿಗೂ ಸಿಗಲ್ಲ. ಇದಕ್ಕೂ ಅದೃಷ್ಟ ಬೇಕು. ಇದರಲ್ಲಿ ಪಾಲು ಹಂಚಿಕೊಳ್ಳುವ ಹಕ್ಕು ನನಗಿಲ್ವಾ”
            ಯಾರೂ ಏನೂ ಮಾತನಾಡಲಿಲ್ಲ. ನಾವು ಕೇಳುತ್ತಿರುವುದು ನಿಜ ಎಂಬ ನಂಬಿಕೆಯೇ ನಮಗಾಗುತ್ತಿರಲಿಲ್ಲ! ನಾವು ಮೊಣಕಾಲುಗಳಿಂದ ಹೊಟ್ಟೆಯ ಗುಂಡಿಯನ್ನು ಮುಚ್ಚಿಕೊಳ್ಳುತ್ತಿದ್ದೇವೆ. ಆದರೆ ಇದನ್ನು ಕಂಡು ಒಬ್ಪಳಿಗೆ ಈರ್ಷ್ಯೆಯಾಗುತ್ತಿದೆ!
            “ಲಬಂಗಿ! ಇದೆಲ್ಲಾ ಸರಿಯೇ. ಆದ್ರೆ ನಿನ್ನ ಅಪ್ಪನಿಗೆ ನೀನಿಲ್ಲಿರೋ ವಿಷಯ ಗೊತ್ತಾದರೆ…”
            “ಅಪ್ತ!” ಅವಳು ಮಧ್ಯದಲ್ಲಿ ತಡೆದಳು. “ನನಗೆ…”
            “ಯಾಕೆ! ಯಾರ ಜತೆಯಲ್ಲಿ ನೀನು ಗೆಸ್ಟ್ ಹೌಸ್ ನಲ್ಲಿ ಇರ್ತೀಯೋ ಅವರು ನಿನ್ನ ತಂದೆಯಲ್ವಾ”
            “ಅಲ್ಲ!”
            “ಮತ್ತೆ”
            “ಆ ಪೈಲ್ವಾನ್, ನನ್ನ ಪತಿ!”
            ನಾಯಿ ನನ್ನ ಮಿತ್ರ. ಸಾವಿನ ಭಯ ನನಗಿಲ್ಲ, ಮನುಷ್ಯರ ಭಯ ನನಗಿಲ್ಲ. ಈ ಬದುಕು ರೈಲಿನಂತೆ, ಗತಿ ನಿಶ್ಜಿತ. ಒಬ್ಪ ವೇಗವಾಗಿ ಹೋದರೆ, ಇನ್ನೊಬ್ಬ ಲೋಕಲ್ ಟ್ರೈನಿನಂತೆ, ಮಗದೊಬ್ಪ ರಾಜಧಾನಿ ಎಕ್ಸ್ ಪ್ರೆಸ್ ನ ಸ್ಪೀಡ್ ನಲ್ಲಿ ಹೋಗುತ್ತಾನೆ. ಇವರೆಲ್ಲಾ ಮನುಷ್ಯರು, ಮನುಷ್ಯನ ಸಾವಿನಿಂದ ಸಾಯುವವರು ಎಂಬುದಷ್ಟೇ ವ್ಯತ್ಯಾಸ. ಇದು ಅವರ ದುರದೃಷ್ಟ ನಾನು ನಾಯಿಯ ಸಾವಿನಂತೆ ಸಾಯುತ್ತಿದ್ದೇನೆ. ಇದು ನನ್ನ ಅದೃಷ್ಟ.
            ಕುಟ್ಟಿ ಮತ್ತು ಝಾಬಾ ಖುಷಿಯಿಂದ ಕುಣಿಯುತ್ತಾ, ನರ್ತಿಸುತ್ತಿದ್ದರು ಸಮುದ್ರ- ತೀರ ಹಾಡು ಮತ್ತು ಸಂಗೀತದಿಂದ ತಲೆದೂಗುತ್ತಿತ್ತು. ಬಾ ತನ್ನ ಗಿಟಾರನ್ನು ಜತೆಗೇ ತಂದಿದ್ದ ಅವನು ಅದನ್ನು ಬಾರಿಸುತ್ತಾ ಗಂಟಲು ಕಿತ್ತು ಹೋಗುವಂತೆ ಹಾಡುತ್ತಲೂ ಇದ್ದ ಕುಟ್ಟಿ ತನ್ನೆರಡೂ ಕೈಗಳನ್ನು ಬಳುಕಿಸುತ್ತಾ ನರ್ತಿಸುತ್ತಿದ್ದ. ಹಾಳು ಪ್ರದೇಶದಲ್ಲಿ ನಾನು ಲಬಂಗಿಯೊಂದಿಗೆ ಕೂತಿದ್ದೆ.
            “ಕೋಬರ್! ಇವತ್ತು ಯಾವುದಾದ್ರೂ ಹಬ್ಪಾನಾ” ಲಬಂಗಿ ಅವರಿಬ್ಬರನ್ನೇ ನೋಡಿದಳು.
            ನಾನು ಇಲ್ಲವೆಂದೆ.
            “ಮತ್ತೆ ಈ ಇಬ್ಪರು ಹುಚ್ಚರು ಇಷ್ಟೊಂದು ಯಾಕೆ ಕುಣೀತಿದ್ದಾರೆ”
            “ಲಬಂಗಿ! ವಾರಕ್ಕೆ ಮೊದ್ಲು ನೀನು ನಮ್ಮೊಂದಿಗಿರಲು ಬಂದಾಗ ನೂರು ರೂಪಾಯಿ ನೋಟೊಂದನ್ನು ತಂದಿದ್ದೆ” ಮುಳುಗುವ ಸೂರ್ಯನನ್ನೇ ನೋಡುತ್ತಾ ಹೇಳಿದೆ.
            “ಹೌದು.”
            “ಆ ನೋಟು ಇಂದಿಗೆ ಮುಗೀತು.”
            “ಅಂದ್ರೆ ಅವರು ಉತ್ಸವ ಆಚರಿಸ್ತಾ ಇದ್ದಾರಾ’
            ಲಬಂಗಿ ಜಗತ್ತಿನ ಅತ್ಯಂತ ದೊಡ್ಡ ಕಟ್ಟುಕತೆಯೊಂದನ್ನು ಕೇಳಿದವಳ ಹಾಗೆ ನನ್ನನ್ನೇ ನೋಡಲಾರಂಭಿಸಿದಳು.
            ನಾನು ಅವಳ ಕಣ್ಣುಗಳನ್ನೇ ನೋಡಿದೆ.
            ಕಳೆದ ಶುಕ್ರವಾರ ದುಲಈ ಬಾಡಿಗೆ ವಸೂಲಿಗಾಗಿ ಬಂದಾಗಲೂ ಲಬಂಗಿ ಹೀಗೆ ನನ್ನ ಮುಖವನ್ನು ನೋಡಿದ್ದಳು. ಪ್ರಥಮ ಬಾರಿಗೆ ದುಲಈ ಲಬಂಗಿಯನ್ನು ನೋಡಿದಾಗ ಅವಳು ಸಹ ಇದೇ ರೀತಿ ನನ್ನ ಮುಖವನ್ನು ನೋಡಿದ್ದಳು. ಅನಂತರ ದುಲಈ ಅವಳೆಡೆಗೆ ಬೆರಳು ಮಾಡಿ ನನ್ನಲ್ಲಿ ನೇರವಾಗಿ “ಯಾರಿವಳು” ಎಂದು ಪ್ರಶ್ನಿಸಿದ್ದಳು.
            “ಹೆಂಡ್ತಿ” ನಾನು ಏನಾದರೂ ಉತ್ತರಿಸಬೇಕೆಂದಿದ್ದೆ, ಅದಕ್ಕೂ ಮೊದಲೇ ಲಬಂಗಿ ಹೇಳಿದಳು.
            “ಯಾರ ಹೆಂಡ್ತೀ”
            ಉತ್ತರದಲ್ಲಿ ಲಬಂಗಿ ಮೂವರೆಡೆಗೂ ಬೆರಳುಮಾಡಿದಾಗ ದುಲಈಗೆ ತಲೆಸುತ್ತಿ ಬಂದಂತಾಯಿತು. ಲಬಂಗಿಯ ಮುಖ ಆಗ ನೂರು ವರ್ಷ ಹಿಂದಿನ ಪತಿವ್ರತೆಯಂತೆ ಗಂಬೀರವಾಗಿತ್ತು.
            ದುಲಈಯೊಂದಿಗೆ ಲಬಂಗಿಯ ಎರಡನೆಯ ಭೇಟಿ ಬಾಡಿಗೆ ವಸೂಲು ಮಾಡುವ ದಿನವಾಯಿತು. ಅಂದು ಶುಕ್ರವಾರ. ಅವಳು ಎರಡು ಬಾಟ್ಲಿ ಮದ್ಯ ಖರೀದಿಸಿ ಸಂಜೆ ಮನೆಗೆ ಬಂದಿದ್ದಳು. ಆಗ ನಾವು ಹರಟೆ ಹೊಡೆಯುತ್ತಾ ಕೂತಿದ್ದೆವು. ದುಲಈ ಮೂವರನ್ನು ಸರದಿ ಪ್ರಕಾರ ನೋಡಿ ಕುಟ್ಟಿಗೆ ಕಣ್ಣು ಹೊಡೆದಿದ್ದಳು… ಮತ್ತೆ ಕುಟ್ಟಿಯ ಸರದಿ ಬಂದಿತ್ತು.
            “ಆಕ್ರಮಣ-ಆಕ್ರಮಣ” ಎಂದರಚುತ್ತಾ ಕುಟ್ಟಿ ನೇರವಾಗಿ ಬಾಗಿಲೆಡೆಗೆ ಓಡಿದ. ಆದರೆ ಅವನ ತಂತ್ರ ಫಲಿಸಲಿಲ್ಲ ಸಮಯದ ಸೂಕ್ಷ್ಮತೆ ಅರಿತು ಝಾಬಾ ಈ ಮೊದಲೇ ಬಾಗಿಲ ಮರೆಯಲ್ಲಿ ನಿಂತಿದ್ದ. ಕುಟ್ಟಿ ಅಂಧನಂತೆ ಓಡಿದ್ದ. ಅಂಧ ಗೋಡೆಗೆ ಡಿಕ್ಕಿ ಹೊಡೆಯುವವನಂತೆ ಅವನ ತಲೆ ಡಾಬಾನ ಹೊಟ್ಟೆಗೆ ಡಿಕ್ಕಿ ಹೊಡೆದಿತ್ತು.
            ಝಾಬಾನ ಹೊಟ್ಟೆ ಮಜಬೂತಾಗಿತ್ತು. ಅವನು ಸ್ಥಿರವಾಗಿಯೇ ನಿಂತ ಕುಟ್ಟಿ ತಲೆಹಿಡಿದುಕೊಂಡು ಕೆಳಗೆ ಕೂತ. ಝಾಬಾ, ಅವನನ್ನು ಅದೇ ಫೋಸ್ನಲ್ಲಿ ಮಗುವಿನಂತೆ ಎತ್ತಿ, ಮೆಟ್ಟಿಲುಗಳನ್ನೇರಿ ದುಲಈಯ ಕೋಣೆಯಲ್ಲಿ ಎಸೆದು ಬಂದ! ಆ ದಿನವೂ ಲಬಂಗಿ ಆಶ್ಚರ್ಯದಿಂದ ನನ್ನೆಡೆಗೆ ನೋಡಿ, “ಇದೆಲ್ಲಾ ಗಲಾಟೆ ಏನು!” ಎಂದು ಪ್ರಶ್ನಿಸಿದ್ದಳು.
            “ಇಲ್ಲಿ ಪ್ರತಿಯೊಂದನ್ನೂ ನಾವು ಮೂವರು ಸಮನಾಗಿ ಹಂಚಿಕೊಳ್ಳುತ್ತೇವೆ. ಆಳಿ ಇಲ್ಲಿ ಹಂಚಿಕೊಳ್ಳಲಾರದಂತಹ ವಸ್ತುವೊಂದಿದೆ, ಅದನ್ನು ವಿಧಿಯಿಲ್ಲದೆ ಹಂಚಿಕೊಳ್ಳಬೇಕಾಗುತ್ತೆ” ನಾನು ಸಹಜವಾಗಿ ನಗುತ್ತಾ ಹೇಳಿದೆ.
            “ಅದೇನು” ಲಬಂಗಿ ಮುಗ್ಧಳಾಗಿ ಪ್ರಶ್ನಿಸಿದಳು ನಾನು ದುಲಈಯ ಹೆಸರು ಹೇಳಿದೆ. ಅವಳಿಗೆ ಬಾಡಿಗೆ ಕೊಡುವ ಕಷ್ಟದ ಬಗ್ಗೆಯೂ ಹೇಳಿದೆ. ಅವಳಿಗೆ ಆವೇಶ ಬಂದು ದುಲಈಗೆ ಗದರಿಸಲು ಮೆಟ್ಟಿಲುಗಳೆಡೆಗೆ ಓಡಿದಳು. ನಾನೂ ಓಡಿ ಹೋಗಿ ಅವಳ ಮಣಿಕಟ್ಟನ್ನು ಹಿಡಿದು ಹೇಳಿದೆ, ‘ಲಬಂಗಿ! ಈ ರೀತಿ ನೀನು ಪದೇ-ಪದೇ ರೇಗಿದರೆ ನಮ್ಮೊಂದಿಗೆ ಹೆಚ್ಚುದಿನ ಇರಲಾರೆ….”
            ನನ್ನ ಮಾತು ನಿಜವಾಗಿತ್ತು. ದಿನ-ದಿನ ಕಳೆದಂತೆ ಲಬಂಗಿಯ ವ್ಯಗ್ರತೆ ಹೆಚ್ಚುತ್ತಿತ್ತು. ಗೆಸ್ಟ್ ಹೌಸ್ ನಿಂದ ಕಣ್ಮರೆಯಾದ ಮೇಲೆ ತನ್ನ ಗಂಡ ತನ್ನನ್ನು ಹುಡುಕಲು ಎಲ್ಲಾ ರೀತಿಯ ಪ್ರಯತ್ನ ಮಾಡ್ತಾನೆ. ತಾನಿಲ್ಲದೆ ಊಟ ಬಿಟ್ಟು ನರಳುತ್ತಾನೆ, ಗೋಡೆಗೆ ತಲೆ ಚಚ್ಚಿಕೊಳ್ತಾನೆ, ತನ್ನ ಸುಳಿವು ಸಿಕ್ಕಿದೊಡನೆ ನೇರವಾಗಿ ಇಲ್ಲಿಗೆ ಓಡಿಬಂದು ಕಾಲಿಗೆ ಬಿದ್ದು ತನ್ನಲ್ಲಿ ಕ್ಷಮೆ ಯಾಚಿಸ್ತಾನೆ, ತನ್ನನ್ನು, ಹೊಗಳುತ್ತಾನೆ ಎಂದೆಲ್ಲಾ ಅವಳು ಯೋಚಿಸಿದ್ದಳು.
            ಇದನ್ನೆಲ್ಲಾ ನಮಗೆ ಮಾರನೆಯ ದಿನವೇ ಲಬಂಗಿ ಗರ್ವದಿಂದ ಹೇಳಿದ್ದಳು. ಅಲ್ಲದೆ, “ಆ ಪೈಲ್ವಾನ ಎಲ್ಲಾದರೂ ತಪ್ಪಿಯೂ ಬಂದರೆ ಪ್ರಪ್ರಥಮವಾಗಿ ಅವನ ಹತ್ರ ಏಳು ಸಲ ಕ್ಷಮೆ ಹೇಳಿಸಿಕೊಳ್ತೀನಿ, ಆಮೇಲೆ ಚಪ್ಪಲಿಯಲ್ಲಿ ಹೊಡೆದು ಹಾಕ್ತೀನಿ” ಎಂದೂ ಕಿಡಿಕಾರಿದ್ದಳು.
            ನಾವೂ ಅವಳ ಪತಿಯನ್ನು ತುಂಬಾ ವ್ಯಗ್ರರಾಗಿ ನಿರೀಕ್ಷಿಸಿದ್ದೆವು. ಅವರಿಬ್ಬರಲ್ಲಿ ಒಪ್ಪಂದವಾದರೆ ಲಬಂಗಿಯ ಬೆಲೆ ಮತ್ತೂ ಏರುತ್ತಿತ್ತು. ಲಬಂಗಿಗೆ ದುರಾಸೆ ತೋರಿಸಿ ಅವನನ್ನು ನಿಂಬೆ ಹಣ್ಣಿನಂತೆ ಹಿಂಡಬಹುದಿತ್ತು. ಅವಳು ತನ್ನ ಗಂಡನ ಬಳಿ ವಾಪಸ್ ಹೊರಟು ಹೋಗಲಿ ನಮಗೆ ಹಿಂಡುವ ಅವಕಾಶ ಕೊಡಲಿ ಎಂದು ನಾವು ಮನಸಾರೆ ಬಯಸುತ್ತಿದ್ದೆವು.
