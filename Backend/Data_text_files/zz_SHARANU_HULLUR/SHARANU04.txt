ಇದು ದೊಡ್ಡವರಾಡಿಸುವ ಮಕ್ಕಳ ಆಟವಯ್ಯ
ಶರಣು ಹುಲ್ಲೂರು
ಮನೆ ಅಂಗಳದ ಆಟಗಳಿಗೆ ಗೋಲಿ ಹೊಡೆದು,ರಿಯಾಲಿಟಿ ಶೋ ವೇದಿಕೆ ಏರಿದ್ದಾನೆ ನಮ್ಮ ಪುಟಾಣಿ ಪಂಟ. ಮೊನ್ನೆಯಷ್ಟೇ ಆತ ಮಣ್ಣಲ್ಲಿ ಆಡುತ್ತಿದ್ದ. ಕೈಯಲ್ಲಿ ಬುಗುರಿಯೋ, ಚಿನ್ನಿದಾಂಡೋ ಇತ್ತು. ಅಜ್ಜಿ ಹೇಳಿಕೊಟ್ಟ
‘ಅಜ್ಜನ ಕೋಲಿದು ನನ್ನಯ ಕುದುರೆ’ ಹಾಡಿತ್ತು. ಈಗ ಎಲ್ಲವೂ ಟೀವಿಮಯ. ಮಗನನ್ನು ಡಾನ್ಸಿಂಗ್ ಸ್ಟಾರ್ ಮಾಡಲು ಅಪ್ಪ ಅಮ್ಮನೇ ಕುಣಿಯುತ್ತಿದ್ದಾರೆ. ಬಾಯ್ತುಂಬ ಸರಿಗಮಪದನಿಸ. ಇದು ಹಳ್ಳಿ ಮಕ್ಕಳ ಪಾಡು. ಪಟ್ಟಣದ ಮಕ್ಕಳ ಸ್ಥಿತಿಯೂ ಭಿನ್ನವೇನೂ ಅಲ್ಲ. ಹುಟ್ಟುತ್ತಲೇ ಆಟದ ಮೈದಾನವನ್ನೇ ತ್ಯಾಗ ಮಾಡಿದ ಕಂದಮ್ಮಗಳಿವು. ಸಾವಿರದಇನ್ನೂರು ಚದರ ಅಡಿ ಮನೆಯೇ ಇವರಿಗೆ ಪ್ಲೇ ಗ್ರೌಂಡ್. ರಿಯಾಲಿಟಿ ಶೋ ವೇದಿಕೆಯೇ ಈ ಮಕ್ಕಳ ಆಟದ ಮೈದಾನ. ಹೀಗಾಗಿ ಹಳ್ಳಿ ಮತ್ತು ಸಿಟಿಯ ಮಕ್ಕಳು ಒಂದಾಗಿ ಕಲರ್‌ಫುಲ್ ವೇದಿಕೆ ಏರಿದ್ದಾರೆ. ತಾರಾ ಮೌಲ್ಯದ ಭ್ರಮೆಯಲ್ಲಿರುವ ಈ ಮಕ್ಕಳ ಪೋಷಕರು, ತಮ್ಮದೇ ಚಿಣ್ಣರ ಕನಸುಗಳ ಚಿವುಟುತ್ತಿದ್ದಾರೆ ಎನ್ನುತ್ತಿವೆ ಹಲವು ಸಂಶೋಧನೆಗಳು.ಮಗುವಿನ ದೈಹಿಕ ಬೆಳವಣಿಗೆಗೆ ಪೌಷ್ಟಿಕ ಆಹಾರ ಎಷ್ಟು ಮುಖ್ಯವೋ, ಅದರ ಸರ್ವಾಂಗೀಣ ಅಭಿವದಿಟಛಿಗೆ ಮಾನ್ಯತೆ ಮತ್ತು ಪ್ರೋತ್ಸಾಹ ಮುಖ್ಯ. ಇದು ಎಲ್ಲರೂ ಒಪ್ಪುವ ಮಾತು. ಮಗುವೊಂದು ಹೊಸ ಕೌಶಲ ಪ್ರದರ್ಶಿಸಿದಾಗ, ಅದಕ್ಕೆ ಬೆನ್ನು ತಟ್ಟಬೇಕು. ಹುಮ್ಮಸ್ಸಿನ ಮಾತುಗಳ ಆಡಬೇಕು. ಇದು ಇಲ್ಲದೇ ಹೋದಾಗ ಮಗುವಿನಬೆಳವಣಿಗೆಯಲ್ಲಿ ಕುಂಠಿತ ಕಾಣುವುದು ಸಹಜ. ಆದರೆ ಪ್ರೋತ್ಸಾಹ ಮತ್ತು ಮೆಚ್ಚುಗೆ ಅನ್ನುವುದು ಕ್ಯಾಮೆರಾ ಮುಂದೆಯೇ ನಡೆಯಬೇಕು ಅನ್ನುವಂತಾಗಿದೆ. ಎಲ್ಲರಿಗೂ ತಮ್ಮ ಮಗುವೇ ಗೆಲ್ಲಬೇಕು ಎನ್ನುವ ಪೈಪೋಟಿ. ಗೊತ್ತಿಲ್ಲದೇ ಪ್ರತಿ ಮಗುವಿನ ಮೇಲೂ ಒತ್ತಡ ಅನಿವಾರ‌್ಯ.
ರಿಯಾಲಿಟಿ ಶೋಗಳ ರಿಯಾಲಿಟಿ ಚೆಕ್ ರಿಯಾಲಿಟಿ ಶೋ ಅನ್ನುವುದು ನಮ್ಮ ನೆಲದ್ದಲ್ಲ, ಭಾರತೀಯರ ದೇಹ ಮತ್ತು ಮನಸ್ಥಿತಿಗೆ ಒಪ್ಪುವಂಥದ್ದೂ ಅಲ್ಲ. ಅಸಲಿಯಾಗಿ, ಈಗ ಪ್ರಸಾರ ಆಗುತ್ತಿರುವ ಬಹುತೇಕ ಶೋಗಳು ರಿಯಾಲಿಟಿಯಿಂದ ಕೂಡಿಲ್ಲ. ಅದರ ಮೂಲ ಆಶಯವನ್ನೇ ಬುಡಮೇಲಾಗಿಸಿ ಈ ಕಾರ‌್ಯಕ್ರಮಗಳು ರೂಪುಗೊಂಡಿವೆ. ಹೀಗಾಗಿ ಮಕ್ಕಳ ಈ ಕಾರ‌್ಯಕ್ರಮಗಳ ಬಗ್ಗೆ ತಜ್ಞರಿಗೆಆತಂಕ ಮೂಡಿದೆ. ಆಂಧ್ರಪ್ರದೇಶ ಸೇರಿದಂತೆ ಹಲವು ರಾಜ್ಯಗಳಲ್ಲಿ ಮಕ್ಕಳ ರಿಯಾಲಿಟಿ ಶೋ ನಿಲ್ಲಿಸಬೇಕೆಂಬ ಕೂಗು ಎದ್ದಿದೆ. ರಿಯಾಲಿಟಿ ಶೋ ಹೆಸರಿನಲ್ಲಿ ಇಂದು ಪ್ರಸಾರ ಆಗುತ್ತಿರುವ ಕಾರ‌್ಯಕ್ರಮಗಳಲ್ಲಿ ಮಕ್ಕಳ ಸುಪ್ತ ಪ್ರತಿಭೆಗೆ ಕನ್ನಡಿ ಹಿಡಿಯುವ ಕೆಲಸ ಆಗುತ್ತಿದೆಯಾ? ‘ಇಲ್ಲ’ ಅನ್ನುತ್ತಾರೆ ಮಕ್ಕಳ ಶಿಕ್ಷಣ ಸಂಶೋಧಕ ಡಾ.ನಿಂಗು ಸೊಲಗಿ.‘ಪ್ರತಿ ಹಂತದಲ್ಲೂ ಮಕ್ಕಳ ಹಕ್ಕು ಉಲ್ಲಂಘನೆ ಆಗುತ್ತಿದೆ. ಅದರಲ್ಲೂ ಮಕ್ಕಳ ಹೆಸರಿನಲ್ಲಿ ನಡೆಯುತ್ತಿರುವ ಅನೇಕ ಕಾರ‌್ಯಕ್ರಮಗಳು, ಅವರ ಆರೋಗ್ಯಕ್ಕೆ ಪೂರಕವಾಗಿಲ್ಲ. ಸರ್ಕಸ್‌ನಲ್ಲಿ ಮಕ್ಕಳು ಕೆಲಸ ಮಾಡಬಾರದೆಂಬ ಕಾನೂನೇ ಇದೆ. ಅದನ್ನು ಚಾಚೂ ತಪ್ಪದೇ ಪಾಲಿಸಲಾಗುತ್ತಿದೆ. ಆದರೆ, ಡಾನ್ಸ್ ಹೆಸರಿನಲ್ಲಿ ನಡೆಯುತ್ತಿರುವ ಈ ರಿಯಾಲಿಟಿ ಶೋನಲ್ಲಿ ಆ ಮಕ್ಕಳು ಅದೇ ಸರ್ಕಸ್‌ನ ಕಸರತ್ತು ಮಾಡುತ್ತಿದ್ದಾರೆ. ಸರ್ಕಸ್‌ಗೂ ಡಾನ್ಸ್ ಕಾರ‌್ಯಕ್ರಮಕ್ಕೂ ವ್ಯತ್ಯಾಸವೇ ಇಲ್ಲ ಅನ್ನುವಂತಾಗಿದೆ. ಅಂತಹ ತರಬೇತಿ
ಪಡೆಯುವಾಗ ಮಕ್ಕಳು ಖಂಡಿತಾ ಹಿಂಸೆ ಅನುಭವಿಸುತ್ತಾರೆ. ಮಾನಸಿಕ ಒತ್ತಡಕ್ಕೆ ಒಳಗಾಗುತ್ತಾರೆ. ಗೆಲ್ಲಲೇಬೇಕು ಅನ್ನುವ ಪ್ರೆಷರ್, ಅವರ ಹಾರ್ಮೋನ್‌ಗಳಲ್ಲಿ ಅಸಮತೋಲನ ಉಂಟು ಮಾಡುತ್ತದೆ. ಮಕ್ಕಳಲ್ಲಿ ಆತ್ಮವಿಶ್ವಾಸ ಕಡಿಮೆ ಮಾಡುತ್ತದೆ. ಸಾಕಷ್ಟು ಸಂಶೋಧನೆಗಳಲ್ಲಿ ಇದೇ ಫಲಿತಾಂಶ ಬಂದಿದೆ’ ಅಂತಾರೆ ಸೊಲಗಿ.ಹಲವು ದಶಕಗಳಿಂದ ಮಕ್ಕಳ ಶಿಕ್ಷಣದ ಬಗೆಗೆ ಸಾಕಷ್ಟು ಪ್ರಯೋಗಗಳು ನಡೆದಿವೆ. ವಿದ್ಯಾಭ್ಯಾಸದ ಒತ್ತಡ, ಹೋಂವರ್ಕ್ ಒತ್ತಡ ಕಂಡು ಬಂದ ಹಿನ್ನೆಲೆಯಲ್ಲಿ, ಶಿಕ್ಷಣ ಇಲಾಖೆಯು ಹಲವು ಕ್ರಮಗಳನ್ನು ತಗೆದುಕೊಂಡಿದೆ. ಶಿಕ್ಷಣ ತಜ್ಞರ ಶಿಫಾರಸ್ಸಿನಂತೆ ಕಲಿ ನಲಿ, ಪ್ರತಿಭಾ ಕಾರಂಜಿ ಅಂತಹ ಸಾಂಸ್ಕೃತಿಕ ಚಟುವಟಿಕೆಗಳನ್ನೂ ಜಾರಿ ಮಾಡಿದೆ. ಅಲ್ಲದೇ ಪರೀಕ್ಷಾ ದ್ಧ್ದತಿಯನ್ನೇ ಸರಳಗೊಳಿಸಿ, ರ‌್ಯಾಂಕ್ ಸಿಸ್ಟಮ್ ಅನ್ನೇ ಕಿತ್ತು ಹಾಕಿದೆ. ಆದರೆ, ಈ ಶೋಗಳಲ್ಲಿ ರ‌್ಯಾಂಕ್ ಪದ್ಧತಿ ಬೇರೆ ರೀತಿಯಲ್ಲಿ ಅಳವಡಿಕೆ ಆಗಿದೆ. ಮೊದಲ ಮೂರು ಸ್ಥಾನ ಗಳಿಸಲು, ಮಕ್ಕಳು ಏನೇನೋ ಕಸರತ್ತು ಮಾಡಬೇಕಿದೆ.ಅವೈಜ್ಞಾನಿಕ ಕಾರ‌್ಯಕ್ರಮ ರಿಯಾಲಿಟಿ ಅಂದರೆ, ಮಕ್ಕಳಲ್ಲಿ ಅಡಗಿರುವ ಪ್ರತಿಭೆಗೆ ಅವರು ವೇದಿಕೆ ಕಲ್ಪಿಸಬೇಕು. ಆದರೆ, ಇಲ್ಲಿ ಹಾಗೆ ಆಗುತ್ತಿಲ್ಲ. ಆ ಮಗು ಭರತನಾಟ್ಯ ಕಲಿತಿದ್ದರೆ, ಅದಕ್ಕೆ ವೆಸ್ಟರ್ನ್ ಡಾನ್ಸ್ ಕಲಿಯುವಂತೆ ಮಾಡುತ್ತಾರೆ. ನಂತರ ಮತ್ತೊಂದು ಡಾನ್ಸ್‌ನತ್ತ ಒತ್ತಡ ಹಾಕುತ್ತಾರೆ. ಕಾರ‌್ಯಕ್ರಮ ಜನಪ್ರಿಯ ಆಗುವಂತೆ ಸ್ಕ್ರಿಪ್ಟ್ ರೆಡಿ ಆಗುತ್ತದೆ. ಮಕ್ಕಳನ್ನು ಸ್ಕ್ರಿಪ್ಟ್‌ಗೆ ಒಗ್ಗಿಸಲು ಮೆಂಟರ್ ನೇಮಕ ಆಗುತ್ತಾರೆ. ಮಗು, ಆ ಕಾರ‌್ಯಕ್ರಮದ ನಿರ್ದೇಶಕ, ಮೆಂಟರ್, ನಿರ್ಣಾಯಕರ ಮಾತುಗಳಂತೆ ನಡೆದುಕೊಳ್ಳಬೇಕು. ಮಗುವಿನ ಸ್ವಾತಂತ್ರ್ಯ ಅಲ್ಲಿಗೆ ಮುಗಿಯಿತು. ಹಾಡಿನ ಕಾರ‌್ಯಕ್ರಮದಲ್ಲೂ ಅಷ್ಟೇ, ಶಾಸ್ತ್ರೀಯ ಸಂಗೀತವನ್ನೋ, ವಾದ್ಯ ನುಡಿಸುವುದನ್ನೋ ಕಲಿತಿದ್ದ ಮಗು, ಕಾರ‌್ಯಕ್ರಮದ ಆಯೋಜಕರ ಪಟ್ಟಿಯಂತೆ, ಕಡಿಮೆ ಸಮಯದಲ್ಲಿ ಮತ್ತೊಂದು ವಿದ್ಯೆ ಕಲಿಯಬೇಕು. ಗೆಲ್ಲುವ ಒಂದೇ ಒಂದು ಉದ್ದೇಶಕ್ಕಾಗಿ ಆ ಮಗು ಮಾಡೆಲ್ ಸಂಸ್ಕೃತಿಯನ್ನು ಒಪ್ಪಿಕೊಳ್ಳಲೇಬೇಕು. ಹೀಗಾಗಿಯೇ ಮನೆಗೊಂದರಂತೆ ಫಾಸ್ಟ್‌ಫುಡ್ ಸಂಗೀತ ಶಾಲೆ ಶುರು ಆಗಿವೆ. ಆ ಕಾರ‌್ಯಕ್ರಮ ಮುಗಿಯುತ್ತಿದ್ದಂತೆಯೇ ಆ ಶಾಲೆಗಳು ಬಾಗಿಲು ಹಾಕುತ್ತವೆ. ಶಾಲೆಯಿಂದ ಬರುವ ಮಗು, ಆಟಿಕೆ ಸಾಮಾನು ಹಿಡಿಯುವುದನ್ನು ಬಿಟ್ಟು, ಸಂಗೀತ ಶಾಲೆಯಲ್ಲೋ, ಡಾನ್ಸ್ ಕ್ಲಾಸ್‌ನಲ್ಲೋ ಬಿಝಿ ಆಗಿದೆ. ಬಾಲ್ಯವನ್ನು ಅಲ್ಲಿ ಕಳೆಯುತ್ತಿದೆ.
ನೋಡುವ ಮಕ್ಕಳ ಮೇಲೂ ಒತ್ತಡ ಕಾರ‌್ಯಕ್ರಮದಲ್ಲಿ ಭಾಗವಹಿಸುವ ಮಕ್ಕಳಲ್ಲಿ ಮಾತ್ರ ಈ ಒತ್ತಡ ಕಂಡು ಬಂದಿಲ್ಲ. ಅದನ್ನು ನೋಡುವ ಮಕ್ಕಳೂ ಕೂಡ ಸಮಸ್ಯೆಗೆ ಸಿಲುಕುತ್ತಿದ್ದಾರೆ. ತಮ್ಮ ಮಗು ಕೂಡ ಟೀವಿಯಲ್ಲಿ ಬರಬೇಕು, ಆ ಮಕ್ಕಳ ಪಾಲಕರಂತೆ ತಾವೂ ಟೀವಿಯಲ್ಲಿ ಕಾಣಿಸಿಕೊಳ್ಳಬೇಕೆಂಬ ಪೋಷಕರ ದುರಾಸೆ, ಮಕ್ಕಳನ್ನು ಡಾನ್ಸ್ ಕ್ಲಾಸ್‌ನತ್ತಲೋ, ಸಂಗೀತದ ಕೋಣೆಯತ್ತಲೋ ಕರೆದುಕೊಂಡು ಹೋಗಿದೆ. ತನ್ನ ಮಗುವಿನ ಆಸೆಯನ್ನೂ ಲೆಕ್ಕಿಸದೇ, ಸುಖಾಸುಮ್ಮನೆ ಪಾಲಕರು ಒತ್ತಡ ಹೇರುತ್ತಿದ್ದಾರೆ. ಕಲೆಯೆಂದರೆ, ಅದು ಡಾನ್ಸ್ ಮತ್ತು ಸಂಗೀತ ಅನ್ನುವಂತಾಗಿದೆ. ಅದೇ ಶ್ರೇಷ್ಠ ಎಂಬ ಭ್ರಮೆಯನ್ನೂ ಇಂತಹ ಕಾರ‌್ಯಕ್ರಮಗಳು ಬಿಂಬಿಸುತ್ತಿವೆ.ಎಲ್ಲಿ ಹೋದವು ರಿಯಾಲಿಟಿ ಪ್ರತಿಭೆಗಳು? ಎರಡು ದಶಕಗಳಿಂದ ನಿರಂತರವಾಗಿ ಇಂತಹ ಮಕ್ಕಳ ಶೋಗಳು ನಡೆಯುತ್ತಲೇ ಇವೆ. ಇವರು ಆಯ್ಕೆ ಮಾಡಿದ ಪ್ರತಿಭೆಗಳು ಆ ನಂತರ ಎಲ್ಲಿ ಹೋದವು? ಅವರು ನಾಡು ಕಂಡ ಅದ್ಭುತ ಡಾನ್ಸರೋ ಅಥವಾ ಸಂಗೀತಗಾರರೋ ಆಗಬೇಕಿತ್ತಲ್ಲ? ಪಾಲಕರ ಆಸೆ ಏನು ಎಂಬುದು ಈ ಮೂಲಕವೇ ಗೊತ್ತಾಗುತ್ತದೆ. ಒಳ ಹುದುಗಿರುವ ಪ್ರತಿಭೆ ಮಾತ್ರ ನಿರಂತರ. ಹೇರಿಕೆ ಮತ್ತು ತೋರಿಕೆ ಪ್ರತಿಭೆಗಳಿಗೆ ಆಯುಷ್ಯ ತೀರಾ ಕಡಿಮೆ.
ಪಾಲಕರು ಗಮನಿಸಲೇಬೇಕು :ನಿಮ್ಮ ಮಗುವಿನ ಆಸಕ್ತಿ ಏನು ಎಂಬುದನ್ನು ತಿಳಿದುಕೊಳ್ಳಲೇಬೇಕು. ವೇದಿಕೆಯನ್ನು ಹತ್ತಿಸುವುದಕ್ಕಿಂತ ಮೊದಲು, ಆ ಮಗುವಿಗೆ ಸೋಲು ಗೆಲುವಿನ ಬಗ್ಗೆ ಪರಿಚಯಿಸಬೇಕು. ಕಠಿಣವಾದ ನಿರ್ಣಯ ಕೊಡುವಂತಹ ಕಾರ‌್ಯಕ್ರಮಗಳಲ್ಲಿ ಮಾತ್ರ ಮಕ್ಕಳನ್ನು ಕಳುಹಿಸಬೇಕು. ಎಲ್ಲವೂ ಕಲಿತೆ ಅನ್ನುವ ಭ್ರಮೆ ಹುಟ್ಟದಂತೆ ಎಚ್ಚರಿಕೆ ತಗೆದುಕೊಳ್ಳಬೇಕು.ಎಲ್ಲಾ ಕಾರ‌್ಯಕ್ರಮಗಳಲ್ಲೂ ಮಕ್ಕಳಿಗೆ ಅನ್ಯಾಯ ಆಗುತ್ತಿದೆ ಎಂದು ಹೇಳುವುದು ತಪ್ಪು. ಅದೆಷ್ಟೋ ಕಾರ‌್ಯಕ್ರಮಗಳು ಮಕ್ಕಳ ಕನಸುಗಳನ್ನು ಅರಳಿಸುತ್ತಿವೆ. ಅದಕ್ಕೆ ಪೂರಕ ವಾತಾವರಣ ಸಷ್ಟಿ ಮಾಡುತ್ತಿವೆ. ಅಂತಹ ಕಾರ‌್ಯಕ್ರಮಗಳು ಹೆಚ್ಚಾಗಲಿ.ನೋಡುವ ಮಕ್ಕಳ ಮೇಲೂ ಒತ್ತಡ ಕಾರ‌್ಯಕ್ರಮದಲ್ಲಿ ಭಾಗವಹಿಸು ಮಕ್ಕಳಲ್ಲಿ ಮಾತ್ರ ಈ ಒತ್ತಡ ಕಂಡು ಬಂದಿಲ್ಲ. ಅದನ್ನು ನೋಡುವ ಮಕ್ಕಳು ಕೂಡ ಸಮಸ್ಯೆಗೆ ಸಿಲುಕುತ್ತಿದ್ದಾರೆ. ತಮ್ಮ ಮಗು ಕೂಡ ಟೀವಿಯಲ್ಲಿ ಬರಬೇಕು, ಆ ಮಕ್ಕಳ ಪಾಲಕರಂತೆ ತಾವೂ ಟೀವಿಯಲ್ಲಿ ಕಾಎಣಿಸಿಕೊಳ್ಳಬೇಕೆಂಬ ಪೋಷಕರ ದುರಾಸೆ, ಮಕ್ಕಳನ್ನು ಡಾನ್ಸ್ ಕ್ಲಾಸ್‌ನತ್ತಲೋ, ಸಂಗೀತದ ಕೋಣೆಯತ್ತಲೋ ಕರೆದುಕೊಂಡು ಹೋಗಿದೆ. ತನ್ನ ಮಗುವಿನ ಮನದಿಂಗಿತ ಅರಿಯದೆ ಸುಖಾಸುಮ್ಮನೆ ಪಾಲಕರು ಒತ್ತಡ ಹೇರುತ್ತಿದ್ದಾರೆ. ಮಕ್ಕಳೂ ಅವುಗಳನ್ನು ನೋಡುತ್ತಾ, ಅದರಿಂದ ಸಿಗುವ ಪ್ರಸಿದಿಟಛಿಗೆ ಮಾರು ಹೋಗುತ್ತಿದ್ದಾರೆ. ತಾವೇ ಸಂಗೀತ, ಡಾನ್ಸ್ ಕಲಿಯಲು ಹೊರಡುವುದೂ ಇದೆ. ಕಲೆಯೆಂದರೆ, ಅದು ಡಾನ್ಸ್ ಮತ್ತು ಸಂಗೀತ ಅನ್ನುವಂತಾಗಿದೆ. ಅದೇ
ಶ್ರೇಷ್ಠ ಎಂಬ ಭ್ರಮೆಯನ್ನೂ ಇಂತಹ ಕಾರ‌್ಯಕ್ರಮಗಳು ಬಿಂಬಿಸುತ್ತಿವೆ. ಆದರೆ, ಇವರೆಲ್ಲ ಈ ಕಲೆಗಳ ಆಳ ಅಧ್ಯಯನಕ್ಕೆ ಮನ ಮಾಡುವುದಿಲ್ಲ. ಕೆಲ ವರ್ಷಗಳ ಕಾಲ ಟೀವಿ ಶೋಗಾಗಿ ಅಭ್ಯಸಿಸಿ ಬಿಟ್ಟು ನಂತರ ಬಿಡುವುದೇ ಹೆಚ್ಚು.ಸಂಗೀತ ಶೀಘ್ರ ಬರಬೇಕು ಎಂಬ ನಿರೀಕ್ಷೆ ಸರಿಯಲ್ಲ. ಗುರುಗಳ ಮೇಲಿನ ಶ್ರದ್ಧಾ ಭಕ್ತಿ, ಸಂಗೀತದ ಮೇಲಿನ ಅರ್ಪಣಾ ಮನೋಭಾವದಿಂದ ಅದು ಸಿದ್ಧಿಸುತ್ತದೆ. ತರಾತುರಿಯಲ್ಲಿ ಕಲಿಯುತ್ತೇವೆ ಎಂಬುದು ತಪ್ಪು. ಅಂತಹ ವಿದ್ಯಾರ್ಥಿಗಳಿಗೆ ನಾನು ಪಾಠ ಹೇಳುವುದಿಲ್ಲ -ಅನಂತ್ ಭಾಗವತರ್ ಹಿಂದೂಸ್ತಾನಿ ಗಾಯಕಡಾನ್ಸ್ ಹೆಸರಿನಲ್ಲಿ ನಡೆಯುತ್ತಿರುವ ರಿಯಾಲಿಟಿ ಶೋಗಳಲ್ಲಿ ಆ ಮಕ್ಕಳು ಸರ್ಕಸ್‌ನದ್ದೇ ಕಸರತ್ತು ಮಾಡುತ್ತಿದ್ದಾರೆ. ಸರ್ಕಸ್‌ಗೂ ಡಾನ್ಸ್ ಕಾರ‌್ಯಕ್ರಮಕ್ಕೂ ವ್ಯತ್ಯಾಸವೇ ಇಲ್ಲ ಅನ್ನುವಂತಾಗಿದೆ. - ಡಾ.ನಿಂಗು ಸೊಲಗಿ, ಮಕ್ಕಳ ಶಿಕ್ಷಣ ಸಂಶೋಧಕ.

