 ಸ್ವಯಂಕೃತ ಅಪರಾಧ
ರುಕ್ಮಣಿಗೆ ಸೀಮಂತ. ಚೊಚ್ಚಿಲ ಬಸುರಿಗೆ ಹೂ ಮುಡಿಸಿ, ಉಡಿ ತುಂಬಿ ಬಾಣಂತನಕ್ಕೆಂದು ತಾಯಿಯ ಮನೆಗೆ ಕಳುಹಿಸುವ ಸಂಭ್ರಮ. ಯಶೋಧಯ ನೇತೃತ್ವದಲ್ಲಿಯೇ ಈ ಕಾರ್ಯಕ್ರಮ
ನಡೆಯಿತು. ರುಕ್ಮಿಣಿ ಈಗ ನೋಡಲು ಇನ್ನೂ ಚೆಲುವೆ. ಅವಳ ಕೆನ್ನೆಗಳು ತುಂಬಿಕೊಂಡಿದ್ದವು. ಕಣ್ಣುಗಳಲ್ಲಿ ಹೊಸ ಹೊಳಪು. “ಅತ್ತಿಗೆ…ಊರಿಗೆ ಹೋದ ಕೂಡಲೇ ಮೊದಲು ದೃಷ್ಪಿ ತೆಗೆಸಿಕೊಳ್ಳಿ” ಎಂದು ಅವಳ
ಕಿವಿಯಲ್ಲಿ ಹೇಳಿದಳು ಯಶೋಧೆ.
“ಹೌದು…ನೀವು ಹೀಗೆ ಮಾಡಿಸಿಕೊಳ್ಳೋದು ಯಾವಾಗ?” ಇವಳಿಗೆ ಕೇಳಿಸುವ ಹಾಗೆ ಪ್ರಶ್ನಿಸಿ ಇವಳ ಕೆನ್ನೆ ಹಿಂಡಿದಳು ರುಕ್ಮಿಣಿ. ಅಕ್ಕನನ್ನು ಕರೆದೊಯ್ದಲು ಭಾಸ್ಕರ ಬಂದಿದ್ದ. ಅವನ ಜತೆ ಹೊರಟು ನಿಂತಾಗ ಪಾರ್ವತಮ್ಮ-
“ನೀರು ಗೀರು ಸೇದಬೇಡ…ಪಪ್ಪಾಯಿ ಹಣ್ಣು ತಿನ್ನಬೇಡ…ಬಸ್ಸಿನಲ್ಲಿ ಜಾಸ್ತಿ ತಿರುಗಾಡಬೇಡೆ” ಎಂದೆಲ್ಲ ಹೇಳುತ್ತಿದ್ದಾಗ ಆನಂದರಾಯರು-
“ಅಲ್ಲಿ ನಾಗವೇಣಿ ಇದಾಳೆ ಬಿಡು…ಅವಳೆಲ್ಲ ಹೇಳತಾಳೆ” ಎಂದರು.
“ಅವಳು ಹೇಳೊದಾಯ್ತಲ್ಲ…ನಾನು ಹೇಳಬೇಕಾದ್ದು ಹೇಳ್ತಿದೀನಿ. ಹಾಂ… ಬರಬೇಕಾದ್ರೆ ಗಂಡು ಮಗೂನ ಎತ್ಕೊಂಡ್ ಬಾ…” ಎಂದಳು ಪಾರ್ವತಮ್ಮ.
“ನೀನು ಹೆಣ್ಣು ಮಗೂನೇ ತೊಕ್ಕೊಂಡು ಬಾ ತಾಯಿ…ನನಗೇನೂ ಬೇಸರವಿಲ್ಲ…” ಎಂದರು ಆನಂದರಾಯರು. ತಂದೆ ತಾಯಿಯ ಜಗಳ ನೋಡಿ ಯಶೋಧೆ-
“ಒಂದು ಹೆಣ್ಣು ಒಂದು ಗಂಡು” ಎಂದು ತಾನೂ ಮಾತು ಜೋಡಿಸಿದಳು.
“ಹುಂ…ಹೊರಡಿ” ಎಂದು ಅವಸರಪಡಿಸಿದರು. ರುಕ್ಮಿಣಿ ಗಂಡನ ಮುಖ ನೋಡಲು-
“ಅಣ್ಣ ಈಗ ಬಸ್‍ಸ್ಟ್ಯಾಂಡ್ ತನಕ ಬರತಾನೆ… ನಾಳೆ ಭಾನುವಾರದಿಂದ ಪ್ರತಿಭಾನುವಾರ ಅಲ್ಲಿ ಹಾಜರ್” ಎಂದಳು. ಬೋರ್ಡುಗಲ್ಲಿನ ಬಳಿ ಇಳಿದು ಕಾನುಮರಡಿಗೆ ಬಂದಾಗ ಒಂದು ಆಶ್ಚರ್ಯ ಕಾಡಿತ್ತು. ಕೊಂಚ ವಯಸ್ಸಾದ ಹೆಂಗಸೂಬ್ಬಳು ಮಹದೇವನ್ ಇದ್ದ ಮನೆಯ ಬಾಗಿಲು  ತೆರೆದು ಕಸ ಹೊಡೆಯುತ್ತಿದ್ದಳು. ಓರ್ವ ಯುವಕ ಬಂಗಲೆಯ ಕುರ್ಚಿ ಮೇಜುಗಳನ್ನು ಒರೆಸುತ್ತಿದ್ದ.
“ಬಾರಮ್ಮ, ಬಾ… ನೀನು ರಘುರಾಮಪ್ಪನ ಹೆಂಡತೀನ?” ಆ ಹೆಂಗಸೇ ಯಶೋಧೆಯನ್ನು ಸ್ವಾಗತಿಸಿದಳು.
“ಹೌದು…ನೀವು ?” ಯಶೋಧೆ ತನ್ನ ಮನೆ ಬಾಗಿಲು ತೆರೆದು ಜಗಲಿಯ ಮೇಲೆ ನಿಂತು ಕೇಳಿದಳು.
“ಇವನು ನನ್‍ಮಗ ಅನಂತ ಅಂತ… ಈ ಬಂಗಲೆ ಮೇಟಿ ಆಗಿ ಇಲ್ಲಿಗೆ ವರ್ಗವಾಗಿ ಬಂದಿದಾನೆ. ಬಸವನ ಹಿಂದ ಬಾಲ ಅಂತ…ನಾನು ಅವನ ಹಿಂದೆ ಬಂದಿದೀನಿ.”
“ಎಲ್ಲಿಂದ ಬಂದ್ರಿ ಇಲ್ಲಿಗೆ ?”
“ಇವನು ಕೆಲಸಕ್ಕೆ ಸೇರಿ ಐದು ವರ್ಷ ಆಯ್ತು. ಆಗಲೇ ಮೂರು ಕಡೆ ವರ್ಗ  ಮಾಡಿದಾರೆ. ಮೊದಲು ಸಿರಿಗೆರೆ ಬಂಗಲೆ, ನಂತರ ಬಿದರಹಳ್ಳಿ, ಈಗ ಕಾನುಮರಡಿ.ಅಲ್ಲಿಗೆಲ್ಲ ನಾನು ಹೋಗಿರಲಿಲ್ಲ…ಇಲ್ಲಿಗೆ ಬಂದೆ. ಬಂದು ನೋಡ್ತೀನಿ…ಇದೊಂದು ಬಂಗಲೆ… ಈ ಎರಡು ಮನೆ ಅಷ್ಪೆ. ದೇವರೇ ಹೇಗೆ ಇರೋದಪ್ಪ ಇಲ್ಲಿ ಅಂತ ದಿಗಿಲು ಬಿದ್ದಾಗ ರಘುರಾಮಪ್ಪ ನೀನಿರೋ ವಿಷಯ ಹೇಳಿದ… ತಾಯಿ ಮನೆ ತೀರ್ಥಹಳ್ಳಿಯಂತೆ… ಒಳ್ಳೇದಾಯ್ತು…” ಯುವಕ ಬಂಗಲೆಯಿಂದ ಇಳಿದುಬಂದ.
“ಇವಳೇ ಕಣೋ…ರಘುರಾಮಪ್ಪನ ಹೆಂಡತಿ.” ಅನಂತ ನಕ್ಕ.
“ನಮ್ಮಮ್ಮ ಮಾತಾಡೋದು ಹೆಚ್ಚು…” ಎಂದು ಪೀಠಿಕೆ ಹಾಕಿದ.
“ಅಮ್ಮ ಮಾತ್ರ ಅಲ್ಲ ಕಣೋ…ಹೆಂಗಸರೇ ಹಾಗೆ…ಅವರಿಗೆ ಮಾತೇ ಬಂಡವಾಳ…” ಎಂದಳು ಅವನ ತಾಯಿ ರಾಧಮ್ಮ. ತನ್ನ ತಾಯಿಯನ್ನೇ ಹೋಲುತ್ತಿದ್ದ ರಾಧಮ್ಮನನ್ನು ನೋಡಿ ಯಶೋಧೆಗೆ ಸಂತಸವಾಯಿತು.
* * *
ಕಾನುಮರಡಿಯಲ್ಲಿ ಕವಿದ ಭೀತಿಯ ವಾತಾವರಣ ದೂರವಾದಂತೆ ಕಾಲು ಕಡಿದುಕೊಂಡು ಆಸ್ಪತ್ರೆ ಸೇರಿದ ರುದ್ರಪ್ಪ ಮೂರು ತಿಂಗಳ ನಂತರ ಸತ್ತುಹೋದ. ಅವನ ಕಾಲು ಕಡಿದವರು ಯಾರು ಎಂಬುದು ಕೊನೆಗೂ ತಿಳಿಯಲಿಲ್ಲ. ಆದರೆ ತೋಟದ ಮರಡಿ ಸಣ್ಣ ಮಲ್ಲೇಗೌಡರ ಮಗಳನ್ನು ಅವನು ಹಿಂದಿನದಿನ ಕೆಣಕಲು ಹೋದದ್ದು, ಅವರ ಆಳುಗಳು ಇವನನ್ನು ವಿಚಾರಿಸಿಕೊಂಡದ್ದು, ಅವರೇ ಇವನನ್ನು ಹೊತ್ತು ತಂದು ಗದ್ದೆ ಮನೆಗೆ ಹಾಕಿ ಹೋದದ್ದು ಅಲ್ಲಲ್ಲಿ ಹರಡಿತಾದರೂ ಇದು ಖಚಿತವೆ ಎಂದು ವಿಚಾರಣೆ ಮಾಡಲು ಪೋಲೀಸರು ಮುಂದಾಗಲಿಲ್ಲ. ಅಂತು ರುದ್ರಪ್ಪ ಸತ್ತ. ಅವನಿಂದಾಗಿ ಕೆಲ ನಿಮಿಷಗಳ ಆಘಾತವನ್ನು ಅನುಭವಿಸಿದ್ದ ಯಶೋಧೆ ಈ ಘಟನೆಯನ್ನು ಮರೆತಳು. ಆದರೆ ಅಂದು   ಈ ಘಟನಾನಂತರ ನಡೆದ ಮಧುರ ಕ್ಷಣಗಳು ಅವಳ ಜೀವನದಲ್ಲಿ ಮತ್ತೆ ಮರುಕಳಿಸಲಿಲ್ಲ. ಅವಳು ಈ ಕ್ಷಣಗಳಿಗಾಗಿ ಕಾತರಿಸಿದಳು. ಗಂಡನನ್ನು ಕೆಲ ಬಾರಿ ಪ್ರೇರೇಪಿಸಿದಳು. ಆದರೆ  ರಘುರಾಮ ಅವಳ ಕ್ರಿಯಗೆ ಪ್ರತಿಸ್ಪಂದಿಸಲಿಲ್ಲ.ಇದನ್ನು ಬಿಟ್ಟರೆ ಜೀವನಕ್ಕೆ ಬೇರೆ ಕೊರತೆ ಇರಲಿಲ್ಲ. ಯಶೊ ಯಶೊ ಎಂದು ಆತ ತನ್ನ. ಹಿಂದೆ ತಿರುಗುತ್ತಿದ್ದ. ತನ್ನ ಬಗ್ಗೆ ಕಾಳಜಿ ವಹಿಸುತ್ತಿದ್ದ. ತನ್ನನ್ನು ಹಿಂದಿನಂತೆಯೇ ಪ್ರೀತಿಸುತ್ತಿದ್ದ. ತನಗೆ ಯಾವುದಕ್ಕೂ ಕಡಿಮೆ ಮಾಡಿರಲಿಲ್ಲ. ಆದರೂ ಇದೊಂದು ಕೊರತೆ.
ಈ ಕೊರತೆಯನ್ನು ಈಡೇರಿಸಿಕೊಳ್ಳುವ ಅವಳ ಯತ್ನಗಳು ಅಸಫಲಗೊಂಡಾಗರಘುರಾಮ ಹೇಳಿದ ಒಂದು ಮಾತು ಅವಳ ನೆನಪಿಗೆ ಬಾರದಿರಲಿಲ್ಲ. ರುದ್ರಪ್ಪ ತನ್ನ ಮೇಲೆ ಆಕ್ರಮಾಣ ಮಾಡುತ್ತಿದ್ದುದನ್ನು ಕೆಲನಿಮಿಷ ನೋಡುತ್ತ ನಿಂತ ರಘುರಾಮ ಇನ್ನೇನು ರುದ್ರಪ್ಪ ತನ್ನ ಮಾನಹರಣ ಮಾಡುತ್ತಾನೆ ಅನ್ನುವಾಗ ಒಳಗೆ ಬಂದಿದ್ದ. ಇದು ಬಹುಶಃ ಮನೋಹರಿ ಅವನಿಗೆ ಕಲಿಸಿದ ಪಾಠವೋ ಏನೋ. ಅಂತು ಒಂದು ಅಭ್ಯಾಸವನ್ನು ಹೀಗೆ ಬೆಳೆಸಿಕೊಂಡ ಆತ ಆ ಅಭ್ಯಾಸಕ್ಕೇನೆ ಅಂಟಿಕೊಂಡಿದ್ದ. ಅಂದರೆ ಪ್ರತಿ ಬಾರಿ ಯಾರಾದರೂ ತನ್ನ ಮೇಲೆ ಆಕ್ರಮಣ ಮಾಡಲು ಬರಬೇಕು-ಅದನ್ನು ಈತ ನೋಡಬೇಕು. ನಡುವೆ ಬಂದು ಈತ ತನ್ನನ್ನು ತೃಪ್ತಿಪಡಿಸಬೇಕು. ಇದು ಕಲ್ಪಿಸಿಕೊಳ್ಳಲು ಕೂಡ ಹೇಸಿಗೆಯುಂಟುಮಾಡುವ ವಿಷಯ. ತಾನು ಇಂಥದನ್ನು ಎಂದೂ ಬಯಸಬಾರದು. ಗಂಡಸಾದವನು ಇಂತಹ ಅಭ್ಯಾಸವನ್ನು ರೂಢಿಸಿಕೊಳ್ಳಬಾರದು. ಆದರೆ ಇಲ್ಲಿ ರಘುರಾಮ ಈ ಅಭ್ಯಾಸಕ್ಕ್ಕೆ ದಾಸನಾಗಿದ್ದಾನೆ. ಅವನನ್ನು ಈ ದಾಸ್ಯದಿಂದ ಬಿಡುಗಡೆ ಮಾಡುವ ದಾರಿ ಕಾಣುತ್ತಿಲ್ಲ. ದಾರಿ ಹುಡುಕುವುದರ ಬದಲು ಇಂದಿನ ಹಾಗೆಯೇ ಅವನ ಪ್ರೀತಿ ಸ್ನೇಹವನ್ನಷ್ಟ ಅನುಭವಿಸುತ್ತಇರುವುದೇ ಕ್ಷೇಮಕರ ಎಂದು ನಿರ್ಧರಿಸಿದಳು.
ಇದಕ್ಕ ಅನುಕೂಲಕರವಾದ ವಾತಾವರಣವಂತೂ ಇತ್ತು ಕಾನುಮರಡಿಯಲ್ಲಿ. ಹೊಸದಾಗಿ ಬಂದ ರಾಧಮ್ಮ, ಅನಂತ ಒಳ್ಳೆಯವರಾಗಿದ್ದರು. ರಘುರಾಮನ ಸ್ವಭಾವವೂ ಹಾಗೆಯೇ ಇತ್ತಲ್ಲ. ಜೀವನದಲ್ಲಿ ಎಲ್ಲ ಸುಖವಿರಬೇಕು ಎಂದು ಬಯಸಬಾರದು ಎಂಬ ಮಾತೊಂದು ಅವಳಿಗೆ ನೆನಪಿಗೆ ಬಂದಿತು. ತನ್ನ ಪಾಲಿಗೆ ಎಲ್ಲ ಇದೆ. ಒಂದರ ಕೊರತೆ ಇದೆ. ಇನ್ನು ಗೊಣಗಬಾರದು, ಎಂದು ತನ್ನನ್ನು ತಾನೇ ಸಂತೈಸಿಕೊಂದಳು. ದಿನಗಳು ಉರುಳಿದವು. ರಘುರಾಮ ಒಬ್ಬನೇ ಒಂದು ದಿನದ ಮಟ್ಪಿಗೆ ತಾಳಗುಪ್ಪಕ್ಕೆ ಹೋಗಿಬಂದ.
“ಅತ್ತಿಗೆ ಹೇಗಿದಾರೆ ?” ಎಂದು ಕೇಳಿದಳು ಯಶೋಧೆ.
“ಚೆನ್ನಾಗಿದಾಳೆ” ಎಂದ. ಏಕೋ ಅವನ ಮಾತು “ಭಾರವಾಗಿತ್ತು. ತಾಳಗುಪ್ಪಕ್ಕೆ ಅವನು ಹೋದದ್ದು ತಂಗಿಯನ್ನು ನೋಡಲೆಂದೆ. ಹೀಗೆ ಹೋದಾಗ ನಾಗವೇಣಿ ಅವನಿಗೊಂದು ಪ್ರಶ್ನೆ ಕೇಳಿದ್ದಳು. ಸಹಜವಾಗಿ ಕೇಳಿದ ಪ್ರಶ್ನೆ.
“ಯಶೋಧೆ ಚಿನ್ನಾಗಿದಾಳ?”
“ಹೌದು…”
“ಏನಂತೆ ಅವಳದ್ದು…”
“ ಅಂದ್ರೆ…”
“ನನಗೆ ಅರ್ಥ ಆಗೋಲ್ಲ… ನಿಂದು ರುಕ್ಮಿಣೀದು ಒಟ್ಟಿಗೆ ಅಲ್ವೆ ಮದುವೆ ಆದದ್ದು… ರುಕ್ಮಿಣಿ ಇನ್ನು ನಾಲ್ಕು ತಿಂಗಳಲ್ಲಿ ಮಗು ತಾಯಿ ಆಗ್ತಾಳೆ… ಯಶೋಧೆ ಕತೆ ಏನು ಅಂತ ಕೇಳ್ದೆ… ಯಾರಾದ್ರೂ ಡಾಕ್ಟರಿಗೆ ತೋರಿಸು” ಎಂದಳು ನಾಗವೇಣಿ. ನೋಡೋಣ ಎಂದು ಉತ್ತರಿಸಿದ್ದ. ಈಗ ಇದೇ ಚಿಂತೆ ಕೊರೆಯುತ್ತಿದೆ. ಮನೋಹರಿ ತನ್ನ ಕೈ ತೆಗೆದುಕೊಂಡು ಅವಳ ಹೊಟ್ಟೆಯ ಮೇಲೆ ಇರಿಸಿಕೊಂಡಿದ್ದಳು. ಅವಳ ಹೊಟ್ಟೆಯಲ್ಲಿ ತನ್ನ ಮಗು ಬೆಳೆಯುತ್ತಿತ್ತು. ಈಗಾಗಲೇ ಅವಳು ತಾಯಿಯಾಗಿ ಮಗುವಿಗೆ ಕೆಲ ತಿಂಗಳುಗಳು ಆಗಿರಬಹುದು. ತಾನು ಅವಳನ್ನು ಪ್ರೀತಿಸುತ್ತಿರಲಿಲ್ಲ. ಅವಳಿಂದ ತನ್ನ ಮನಸ್ಸಿಗೆ ಎಂದೂ ಸಂತೋಷಸಿಕ್ಕಿರಲಿಲ್ಲ. ಅವಳಿಗಾಗಿ ತಾನು ಎಂದೂ ಮಿಡುಕಾಡಿರಲಿಲ್ಲ. ಆದರೂ ಅವಳು ತನ್ನಿಂದ ಮಗುವನ್ನು ಪಡೆದಳು, ತಾಯಿಯಾದಳು. ಆದರೆ ತಾನು ಹೃದಯಪೂರ್ವಕವಾಗಿ ಪ್ರಿವಿತಿಸುವ, ಮೆಚ್ಚಿಕೊಂಡಿರುವ ಯಶೋಧೆ ಇನ್ನೂ ತಾಯಿಯಾಗಿಲ್ಲ ಇದಕ್ಕೆ ಕಾರಣ ಯಾರು  ವೈದ್ಯರ ಬಳಿಗೆ ಕರೆದೊಯ್ದ. ಬೇಕಾಗಿರುವುದು ಯಾರನ್ನು? ತನ್ನನ್ನೋ ? ಯಶೋಧೆಯನ್ನೋ ? ಜೊತೆಗೇನೆ ಒಳಗೇನೆ ಒಂದು ಬಗೆಯ ಬೆಂಕಿ. ಒಳಗೇ ಗುಡುಗುವ ಜ್ವಾಲಾಮುಖಿಯ ಹಾಗೆ, ಮಣ್ಣಿನೋಗೇನೆ ಉರಿಯುವ ಇದ್ದಿಲು ಸುಡುವ ಗೂಡಿನ ಬೆಂಕಿಯ ಹಾಗೆ ಏನೋ ತಾಪ, ಧಗೆ ದೇಹ ಯಶೋಧೆಯನ್ನು ಬಯಸುತ್ತದೆ. ಅವಳನ್ನು ಮುಟ್ಪಬೇಕು, ಅಪ್ಪಬೇಕು , ಮುದ್ದಿಡಬೇಕು, ನೋಯಿಸಬೇಕು, ಎಂದು ಬಯಸುತ್ತೇನೆ! ಬಯಕೆಯನ್ನು ಕಾರ್ಯಗತ ಗೊಳಿಸಲು ಯತ್ನಿಸುತ್ತೇನೆ. ಅವಳೂ ಸಹಕರಿಸುತ್ತಾಳೆ. ಆದರೆ ಹೊಸಿಲಲ್ಲೇ ಎಡವಿ ಬೀಳುತ್ತೇನೆ. ಏರಬೇಕಾದ ಎತ್ತರಕ್ಕೆ ಏರಲಾರದೆ, ಮುಟ್ಟಬೇಕಾದ ಮಟ್ಟವನ್ನು ಮುಟ್ಪಲಾರದೆ ಸೊರಗುತ್ತೇನೆ. ಈ ಸಮಸ್ಯೆಗೆ ಪರಿದಾರವೇನು ? ಏನು ? ಈ ಚಿಂತೆ ಅವನ ನಿರುತ್ಸಾಹಕ್ಕೆ ಕಾರಣವಾಯಿತು” ಅತ್ತಿಗೆ ಹೇಗಿದ್ದಾರೆ ಎಂಬ ಯಶೋಧೆಯ ಪ್ರಶ್ನೆಗೆ ಚೆನ್ನಾಗಿದ್ದಾಳೆ ಎಂಬ ಉತ್ತರ ಕೊಟ್ಟೆ. ಯಶೋಧೆ ರಘುರಾಮನನ್ನು ಮತ್ತೆ ಮಾತನಾಡಿಸಲು ಹೋಗಲಿಲ್ಲ ಏನೋ ಸರಿಯಾಗಿಲ್ಲ ಅಂದುಕೊಂಡು ಅವಳುಸುಮ್ಮನಾದಳು.
ಒಂದು ದಿನ, ಎರಡು ದಿನ. ರಘುರಾಮ ಸರಿ ಹೋಗಲಿಲ್ಲ. ದಿನಗಳು ಉರುಳಿದ ಹಾಗೆ ಅವನ ಪರಿಸ್ಥಿತಿ ಕೆಡುತ್ತ ಹೋಯಿತು. ಮತ್ತೆ ಗಡ್ಡ ಬಿಟ್ಟ. ರಾತ್ರಿಯ ನಿದ್ದೆ ಬಿಟ್ಪ. ಊಟ ಮಾಡುತ್ತಿರಲಿಲ್ಲ. ಕೆಲಸಕ್ಕೆ ಹೋದರೆ ಹೋದ, ಇಲ್ಲದಿದ್ದರಿಲ್ಲ. ಅವನ ಪರಸ್ಥಿತಿ ನೋಡಲಾರದೆ ಒಂದು ಕೇಳಿದಳು ಯಶೋಧೆ-
“ಅಲ್ಲ…ಏನಾಗಿದೆ ನಿಮಗೆ ?”
“ಏನೂ ಇಲ್ಲ…”
“ಮತ್ತೆ ಊಟನಿದ್ದೆ ಬಿಟ್ಟಿದ್ದೀರೇಕೆ? ಏನು ಕೊರಗು ನಿಮಗೆ….ಹೇಳಿ” ಅವಳು ಅಂಗಲಾಚಿದಳು.
 
“ಯಶೂ, ನನಗೆ ನೀನು ಬೇಕು” ಅವನು ಅವಳನ್ನು ಬಾಚಿ ತಬ್ಬಿಕೊಂಡು ಚೀರಿದ, ಬೆಂಕಿಯ ಜ್ವಾಲೆಯೊಳಗೆ ಸಿಕ್ಕಿಬಿದ್ದ ಜಿಂಕೆಯಂತೆ.
“ಅಯ್ಯೋ…ನಾನು ನಿಮ್ಮವಳೇ…ಬನ್ನಿ” ಎಂದಳವಳು. ಆದರೆ ಅವಳನ್ನು ಹಿಡಿದುಕೊಂದಷ್ಟ ವೇಗವಾಗಿ ಅವಳ ಕೈ ಬಿಟ್ಟು ಕುಸಿದ-
“ಇಲ್ಲ…ಯಶು…ನನ್ನಿಂದ ಆಗಲ್ಲ…”
“ಮತ್ತೆ…ಮತ್ತೆ…”
“ಆವತ್ತು ರುದ್ರಪ್ಪನ ಕೈಯಲ್ಲಿ ನೀನು ಸಿಕ್ಕಿಬಿದ್ದ ಹಾಗೆ ಬೇರೊಬ್ಬರ ಜತೆ ಇರಬೇಕು… ನಾನು ಆ ದೃಶ್ಯ ನೋಡಬೇಕು…ಆಗ…ಆಗ…”
“ಅಯ್ಯೋ ದೇವರೆ. ನೀವು ಈ ಮಾತು ಹೇಳಬಾರದು. ನನ್ನ ರಾಜ… ಈ ಮಾತು ಹೇಳಬಾರದು” ಯಶೋಧೆ ಹೌಹಾರಿ ಅವನ ಕೈ ಹಿಡಿದುಕೊಂಡಳು.
“ಹಾಗಾದರೆ…ನಾನು. ಹೀಗೇ ಸಾಯಬೇಕು…ಹೀಗೇ ಸಾಯಬೇಕು” ಅಸಹಾಯಕನಾಗಿ ಬಡಬಡಿಸಿದ. ಯಶೋಧೆ ಅವನನ್ನ ತಟ್ಟಿ ಮಲಗಿಸಿದಳು. ರಘುರಾಮ ನರಳುತ್ತ ನಿದ್ದೆಹೋದ. ಯಶೋಧ?
ದೊಡ್ಡದೊಂದು ಪ್ರಪಾತ ಎದುರು ಬಾಯಿ ತೆರೆದಿತ್ತು. ಭೀಕರವಾದ ಪ್ರಪಾತ. ಅಲ್ಲಿ  ಬರೀ ಕತ್ತಲೆ. ತಳವೇ ಇಲ್ಲದ ಪಾತಾಳ. ಇಂದು ಸರಿ ಹೋದೀತು, ನಾಳೆಸರಿ ಹೋದೀತುಎಂಬ ತನ್ನ ಬಾಳು ಎಂದೆಂದಿಗೂ ಸರಿ ಹೋಗಲಾರದು ಎಂಬಂತೆ ತೆರೆದುಕೊಂಡಿರುವ ಪ್ರಪಾತ. ಅವಳ ಕಣ್ಣಲ್ಲಿ ನೀರು ಬರಲಿಲ್ಲ. ಕಣ್ಣಲ್ಲಿ ನೀರು ಸುರಿಸುವ ಹಂತವನ್ನೂ ದಾಟಿದ್ದಳವಳು.
* * *
ಮಾರನೇ ದಿನ ರಘುರಾಮ ಕುಳಿತಾಗ ರಾಧಮ್ಮ ಒಳಬಂದಳು.
“ಬನ್ನಿ ಅಮ್ಮ…”
“ಊಟ ಮಾಡತಿದೀರ?.”
“ಹೌದು ಬನ್ನಿ…”
“ಏನೂ ಇಲ್ಲಪ್ಪೆ…ನಾನು ಎಂಟು ದಿನ ಊರಲ್ಲಿರೋದಿಲ್ಲ…ಹೇಳಿ ಹೋಗೋಣ ಅಂತ ಬಂದೆ.”
“ಹೌದಾ… ?.”
“ಹೌದು…ಶೃಂಗೇರೀಲಿ ನನ್ನ ತಮ್ಮನಿದ್ದಾನೆ. ಅವನ ಮನೇಲಿ ಎಂಟು ದಿನವಿದ್ದು  ಬರತೀನಿ:”
“ಆಯ್ತು ಹೋಗಿ ಬನ್ನಿ…”
“ನಮ್ಮ ಅನಂತು ಇಲ್ಲೀ ಇರತಾನೆ…ಅವನಿಗೊಂದು ಮದುವೆ ಮಾಡಬೇಕು ನೋಡಿ…ನಂಟರಿಗೆಲ್ಲ ಒಂದು ಮಾತು ಹೇಳಿ ಬರತೀನಿ…ಹುಡುಗೀನ ಹುಡುಕಿ ಅಂತ.”
“ಆಯ್ತು…ಒಳ್ಳೆ ಕೆಲಸ…ಬೇಗ ಮದುವೆ ಮಾಡಿ.”
“ಅವಸರ ಏನಿಲ್ಲಪ್ಪ…ಹುಡುಗ ಒಳ್ಳೆಯವ…”
“ಅಲ್ಲ ಹೇಳ್ದೆ.”
“ಸರಿ ಸರಿ. ಯಶೋಧ ಬರತೀನಮ್ಮ” ರಾಧಮ್ಮ ಹೊರಟುಹೋದಳು. ರಘುರಾಮ ಊಟ ಮುಗಿಸಿ ಎದ್ದ.
* * *
ಸಂಜೆ ತಡೆಮಾಡಿಯೇ ಮನೆಗೆ ಬಂದ ರಘುರಾಮ.
“ಊಟ ಬೇಡ…ನೀನು ಮಾಡು” ಎಂದು ಯಶೋಧೆಗೆ ಹೇಳಿ ಬಂಗಲೆಯ ಜಗಲಿಯ ಮೇಲೆ ಬಂದು ಕುಳಿತ. ಯಶೋಧೆ ಕೂಡ ಊಟ ಮಾಡದೆ ಹೋಗಿ ಮಲಗಿಕೊಂಡಳು. ಅನಂತ ಬಂಗಲೆಯೊಳಗಿನಿಂದ ಹೊರಬಂದು-
“ಊಟ ಆಯ್ತೇನು ?”
“ಇಲ್ಲ….ಹಸಿವಿಲ್ಲ…”
“ಬನ್ನಿ…ಒಳಗೆ…” ಅವನ ಹಿಂದೆ ಹೋದ. ಅನಂತ ಬಾಗಿಲು ಹಾಕಿದ; ಒಳ ಕೋಣೆಯಲ್ಲಿ ಮಂಚದ ಪಕ್ಕದಲ್ಲಿಯೇ ಮೇಜು. ಅದರ ಮೇಲೆ ಒಂದು ಬಾಟಲಿ, ಚೌಚೌ.
“ಅನಂತ…ನಿನಗೆ ಈ ಅಭ್ಯಾಸ ಇದಯೇ ?”
“ಏನು. ಮಾಡೋದು…ಮೇಟಿ ಆಗಿರುವವನಿಗೆ ಬೇಡ ಅಂದರೂ ಗಂಟು ಬೀಳತಾವೆ ಇವೆಲ್ಲ…ಕಲೀಬಾರದು ಅಂತ ತುಂಬಾ ಕಷ್ಪಪೆಟ್ಟೆ…ಆದರೂ ತಪ್ಪಿಸಿಕೊಳ್ಳೋದಕ್ಕೆ ಆಗಲಿಲ್ಲ… ಹಾಗಂತ ದಿನಾ ಬೇಕು ಅಂತಿಲ್ಲ…ಅಮ್ಮ ಬೇರೆ ಇರತಾಳಲ್ಲ. ಅವಳು ಎಲ್ಲಿಗಾದ್ರೂ ಹೋದಾಗ…ಇಲ್ಲ ನಾನು ಹೊರಗೆ ಹೋದಾಗ ಅಷ್ಟೆ…”
“ಸರಿಯಪ್ಪ.”
“ಅಣ್ಣ…ನಿಮಗೆ”
“ಬೇಡ…”
“ಅಲ್ಲ ಅಭ್ಯಾಸ ಇದ್ರೆ ಸ್ವಲ್ಪ…” ಅನಂತ ಬೇರೊಂದು ಲೋಟ ಸಿದ್ಧಪಡಿಸಿದ.
“ಮೇಟಿ ಆದ ಮೇಲೆ ನಾನು ಮಾರು ಹೊಸದಾಗಿ ಕಲಿತೆ/”
“ಮೂರು ?”
“ಹೌದು. ಮಾಂಸ ತಿನ್ನೋದು, ಕುಡಿಯೋದು.”
“ಮೂರನೇದು ?”
“ಹೆಣ್ಣಿನ ಸಹವಾಸ.”
“ಹೆಣ್ಣು!”
“ಹೌದು. ಬಿದರಹಳ್ಳೀಲಿ ಇರಬೇಕಾದ್ರೆ ಯಾರಿಗೋ ಅಂತ ಕರೆತಂದ ಹುಡುಗಿ ಬಂದು ನನ್ನ ಮೇಲೆ ಬಿದ್ಲು.”
“ಹೌದಾ ?.”
“ಹುಂ, ಅವಳಾಗಿ ಬಂದಾಗ ಯಾವ ಗಂಡಸು ಸುಮ್ನೆ ಇರತಾನೆ… ಹೇಳು.” ರಘುರಾಮ ಅನಂತನನ್ನು ನೋಡಿದ. ಅವನಿಗೆ ಅಮಲೇರಿತ್ತು. ಏನೋ ಹಾಡುತ್ತಿದ್ದ, ತೊದಲುತ್ತಿದ್ದ, ಬಾಯಿಗೆ ಬಂದಂತೆ ಮಾತನಾಡುತ್ತಿದ್ದ. ರಘುರಾಮ ತಟ್ಟನೆ ಎದ್ದ. ಬಂಗಲೆ ಜಗಲಿ ಇಳಿದು ತನ್ನ ಮನೆಗೆ ಬಂದ. ಯಶೋಧೆ ಮಲಗಿದ್ದಳು.
“ಯಶು” ಎಂದು ಅವಳ ಮೈ ಅಲುಗಿಸಿದ.
“ಏನು ?”
“ನೀನು ನನಗೆ ಬೇಕು” ಇವನು ತೊದಲಿದ.
“ನಾನು ನಿಮ್ಮವಳೇ ಅಲ್ವ.”
“ಹೌದು…ಆದರೆ ಮನೋಹರಿ ಏನು ಮಾಡತಿದ್ಲು ಗೊತ್ತ?” ಯಶೋಧೆ ಕಣ್ಣುಗಳನ್ನು ಉಜ್ಜಿಕೊಂಡು ಎದ್ದು ಕುಳಿತಳು.
“ಅವಳ ವಿಷಯ ಬೇಡ…”
“ಅದು ಆಗೋಲ್ಲ ಯಶು… ನೀನು ನನ್ನವಳಾಗಬೇಕು. ಅಂದ್ರೆ ನೀನು ನನ್ನ ಕೆರಳಿಸಬೇಕು…. ನಮ್ಮ ಮೈಯಲ್ಲಿ ಬೆಂಕಿ ಹತ್ತಿಸಬೇಕು…” ಯಶೋಧೆಯ ನಿದ್ದೆ ಓಡಿಹೋಯಿತು. ಮೈಮೇಲೆ ಸಾವಿರ ಕಾಲುಗಳ ಝರಿ ಓಡಾಡುತ್ತಿರುವ ಅನುಭವವಾಗಿ ಅವಳು ನಡುಗಿದಳು_ “ಯಶು, ನೀನು ನನಗಾಗಿ ಒಂದು ಕೆಲಸ ಮಾಡಬೇಕು…” ಯಶೋಧೆ ಗಂಡನತ್ತ ತಿರುಗಿದಳು.
“ಬಂಗಲೇಲಿ ಅನಂತ ಇದಾನೆ…ನೀನು ಹೋಗು…ಅವನ ಜೊತೇಲಿ ಸ್ವಲ್ಪ ಹೊತ್ತು ಕಳಿ…ಆಮೇಲೆ ಬಂದು ನನಗೆ ಹೇಳು…ಹೇಳತಾ ಹೇಳತಾ ನಾನು ಬೆಂಕಿಯಾಗ್ತೀನಿ…”
“ದೇವರೇ ! ಏನು ನೀವು ಹೇಳತಿರೋದು ?”
“ಇದು ಮನೋಹರಿ ಕಲಿಸಿದ ಪಾಠ ನನಗೆ. ಏಳು… ಅನಂತ ಇದರಲ್ಲೆಲ್ಲಾ ಪಳಗಿದಾನಂತೆ ಏಳು…”’
“ಇಲ್ಲಾ…ಇಲ್ಲಾ…ನೀವು ನನ್ನ ಕೊಂದ್ರು ಸರಿಯೆ…ನಾನು ಹೋಗೋದಿಲ್ಲ…”
“ಹೋಗೋದಿಲ್ಲ…ನನ್ನ ಯಶು ನನ್ನ ಮಾತು ಕೇಳೋದಿಲ್ಲ.”
 
“ನಿಮ್ಮ ಕಾಲು ಹಿಡೀತೀನಿ…ಈ ಹೇಸಿಗೆ ಕೆಲಸ ನನ್ನಿಂದ ಆಗಲ್ಲ.”
“ನಾನೇ ಹೇಳತಿದೀನಲ್ಲ…ಹೇಸಿಗೆ ಕೆಲಸ ಅಲ್ಲ ಇದು. ನನಗೆ ಮಜವಾಗಿರುತ್ತೆ… ನನಗೆ ಬೇರೆ ದಾರಿ ಇಲ್ಲ…ಇಲ್ಲಾಂದ್ರೆ ನಾನು ಸತ್ತು ಹೋಗುತ್ತೀನಿ.”
“ನಾನಂತು ಖಂಡಿತ ಹೋಗೋದಿಲ್ಲ…”
“ಹೋಗೋದಿಲ್ಲ…ಹಾಗಾದರೆ ನೀನು ಈ ಮನೇಲಿ ಇರಬಾರದು. ನಡಿ ನನ್ನ ಮನೆ ಬಿಟ್ಪು, ಹೋಗು ನಡಿ…ಹುಂ.” ರಘುರಾಮ ಮನೆ ಬಾಗಿಲು ತೆರೆದ. ಯಶೋಧೆಯ ಕುತ್ತಿಗೆಗೆ ಕೈಹಾಕಿ ಅವಳನ್ನು ಹೊರಗೆ ತಳ್ಳಿದ. ಮೊದಲು ಅವಳ ಪ್ರತಿಭಟಿಸಿದಳು. ನಂತರ-
“ಆಯ್ತು…ಇಂತಥಾ ಹೊಲಸು ಕೆಲಸ ಮಾಡಿಕೊಂಡು ನಾನಿಲ್ಲಿರೋದಿಲ್ಲ.” ಎಂದವಳೇ ಹೊರಬಂದಳು. ರಘುರಾಮ ಬಾಗಿಲು ಹಾಕಿಕೊಂಡು ಅನಂತ ದೊಡ್ಡ ದನಿಯಲ್ಲಿ ಹಾಡುತ್ತಲೇ ಇದ್ದ. ಇಲ್ಲಿ ನಡೆಯುವುದೇನನ್ನೂ ಕೇಳುವ ಸ್ಥಿತಿಯಲ್ಲಿ ಅವನು ಇರಲಿಲ್ಲ. ಇಡೀ ರಾತ್ರಿ ಮನೆ ಜಗಲಿಯ ಮೇಲೆ ಮುದುಡಿ ಕುಳಿತು ಕಳೆದಳು ಯಶೋಧೆ. ಯಾವದೋ ಹಕ್ಕಿ ಕೂಗುತ್ತಿತ್ತು. ಪ್ರಾಣಿಗಳು ಓಡಾಡುತ್ತಿದ್ದವು. ಗಿಡಮರಗಳ ನಡುವೆ ಏನೋ ತಿರುಗಾಡಿದ ಹಾಗೆ ಭಾಸವಾಗುತ್ತಿತ್ತು. ಇದನ್ನೆಲ್ಲ ನೋಡುತ್ತ ಅವಳು ಕುಳಿತಳು. ತನ್ನ ಬದುಕು ವಿಚಿತ್ರವಾದ ತಿರುವುಗಳನ್ನು ಕಾಣುತ್ತ ಇಲ್ಲಿಯವರೆಗೆ ಬಂದು ನಿಂತಿದೆ. ಮುಂದೆನೋಡೋಣ.
* * *
ಪಾರ್ವತಮ್ಮ ರಂಗೋಲೆ ಡಬ್ಬ ಹಿಡಿದು ಬಂದು, ಸಗಣಿ ಸಾರಿಸಿದ ನೆಲದ ಮೇಲೆ ರಂಗೋಲೆ ಇದಬೇಕು ಎಂದು ಬಗ್ಗಿದವಳು ರಸ್ತೆಯತ್ತ ತಿರುಗಿ-
“ಅರೆ…ಯಶೋಧಾ” ಎಂದು ಕೂಗಿದಳು. ಮಗಳ ತಲೆ ಕೂದಲು ಕೆದರಿದೆ. ಯಾವುದೋ ಹಳೇ ಸೀರೆ ಉಟ್ಪು, ಬಂದಿದ್ದಾಳೆ. ಕೈಯಲ್ಲಿ ಚೀಲವಿಲ್ಲ.
“ಯಶೋಧ…ಏನಾಯ್ತು?”
“ಏನೂ ಇಲ್ಲಮ್ಮ…ಬರಬೇಕು ಅನ್ನಿಸ್ತು ಬಂದೆ. ಕೈಲಿ ಕಾಸಿರಲಿಲ್ಲ…ಬಸ್ಸಿನ ಡ್ರೈವರ್ ಗುರುತಿದ್ದ…ಕರೆತಂದ…”
“ಒಳಗೆ ಬಾ” ಎಂದಳು ಪಾರ್ವತಮ್ಮ.
“ಸ್ನಾನ ಮಾಡು… ಬೇರೆ ಸೀರೆ ಉಟ್ಕೋ….” ಎಂದು ಉಪಚಾರ ಮಾಡಿದಳು. ಆನಂದರಾಯರು ಮಗಳ ಮುಖ ನೋಡಿ ಆಶ್ಚರ್ಯಚಕಿತರಾದರು. ರಾಮಕೃಷ್ಣ ಕೂಡ ಕೋಣೆಯಿಂದ ಹೊರಬಂದ ಅವರ ಮುಖ ನೋಡದೆ ಯಶೋಧ ಬಚ್ಚಲಿಗೆ ಹೋದಳು.
ಅವಳು ಸ್ನಾನ ಮುಗಿಸಿ ಬೇರೆ ಸೀರೆಯುಟ್ಪು, ಹೊರಬಂದಾಗ ಆನಂದರಾಯರು  ಕುರ್ಚಿಯ ಮೇಲೆ ಕುಳಿತಿದ್ದರು. ಬಾಗಿಲಲ್ಲಿ ಪಾರ್ವತಮ್ಮ ನಿಂತಿದ್ದಳು. ಇನ್ನೊಂದು ಕಡೆಅಣ್ಣ ರಾಮಕೃಷ್ಣ ಈಗ ತನ್ನ ವಿಚಾರಣೆ ನಡೆಯುತ್ತದೆ ಎಂಬುದರ ಅರಿವಾಗಿ ಯಶೋಧೆ ಎಲ್ಲರ ಮುಖ ನೋಡುತ್ತ ಒಂದು ಕಡೆ ನಿಂತಳು.  ನಿರೀಕ್ಷಿಸಿದ ಹಾಗೆಯೇ ಆಯಿತು.
“ಯಶೋಧಾ…ಏನಮ್ಮ ಇದು…ಇಷ್ಟು ಬೆಳಿಗ್ಗೆ ಹೀಗೆ ಬಂದಿದೀಯ. ಏನು ಸಮಾಚಾರ?” ಮೌನವಾಗಿ ನಿಂತಳು ಯಶೋಧೆ.
“ನನಗಿದು ಸರಿ ಅನಸೋದಿಲ್ಲ ಯಶೋಧಾ. ಆ ಹುಡುಗ ಒಳ್ಳೆಯವನು, ನಿನ್ನ ಚೆನ್ನಾಗಿ ನೋಡ್ಕೋತಾನೆ…ನೀನು ಅವನನ್ನು ಸರಿಯಾಗಿ ಅರ್ಥಮಾಡಿಕೊಳ್ಳದೆ ಹೀಗೆಲ್ಲ ಮಾಡೋದು ಸರಿಯಲ್ಲ…”
“ಹೌದು ಯಶೋಧ. ಆವತ್ತು ಎದ್ದು ತಾಳಗುಪ್ಪಕ್ಕೆ ಹೋದಿಯಂತೆ. ತಿಂಗಳಾನುಗಟ್ಟಲೆ ಅಲ್ಲಿ ಉಳಿದಿಯಂತೆ. ಅದಲ್ಲ ಸುಳ್ಳು ಅಂದುಕೊಂಡಿದ್ದೆ. ಈಗ ನೋಡಿದರೆ ಬೆಳಕು ಹರೀಲಿಕ್ಕಿಲ್ಲ…ನೀನು ಉಟ್ಟ ಬಟ್ಟೆ ಮೇಲೆ ಅಷ್ಟು ದೂರದಿಂದ ಬಂದಿದೀಯ…ಇದೆಲ್ಲ ಏನು?  ಯಾರ ಮರ್ಯಾದೆ ತೆಗೀಬೇಕು ಅಂತ ಇದೀಯ ನೀನು ?” ಮೊದಲು ಆನಂದರಾಯರು. ನಂತರ ಪಾರ್ವತಮ್ಮ. ಈಗ ರಾಮಕೃಷ್ಣ.
“ಇಲ್ಲ, ಇಷ್ಟೆಲ್ಲ ರಗಳೆ ಮಾಡೋದಕ್ಕೆ….ಅವನನ್ನ ಮದುವೆ ಆಗ್ತೀನಿ ಅಂದೋಳು ನೀನು ಮೆಚ್ಚಿ ಮದುವೆ ಆಗಿದೀಯ, ಹೊಂದಿಕೊಂಡು ಹೋಗಬೇಕು.” ಮತ್ತೆ ಆನಂದರಾಯರು-
“ಅವನು ಕುಡುಕ ಅಲ್ಲ ವ್ಯಭಿಚಾರಿ ಅಲ್ಲ, ಕಳ್ಳ ಅಲ್ಲ ಲಫಂಗ ಅಲ್ಲ.” ಪಾರ್ವತಮ್ಮ-
“ಯಶೂ ಯಶೂ ಅಂತ ಹಿಂದೆ ಹಿಂದೆ ತಿರುಗಾಡತಾನೆ. ಅವನ ಹಾಗೆ ಬೇರೆ ಗಂಡಸು ಪ್ರೀತಿ ಮಾಡಿದ್ದಿದ್ರೆ, ಹೆಂಡತಿಯಾದವಳು ಅವನ ಕಾಲು ತೊಳೆದು ನೀರು ಕುಡೀತಿದ್ದಳು.”
ರಾಮಕೃಷ್ಣ-
“ಏನೇ ಆಗಲಿ, ನೀನು ಬಯಸಿ ಆಗಿದ್ದು ಅಲ್ವ, ನೀನೇ ಸರಿಪಡಿಸಿಕೊಳ್ಳಬೇಕು. ನಾಳೆ ನಮಗೆಲ್ಲ ಒಂದು ಮಾತು ತರಬಾರದು.” ಯಶೋಧೆ ನಿಂತಲ್ಲಿಂದ ಕದಲಿದಳು.
“ಅಪ್ಪ, ಏನೋ ತಪು ಮಾಡಿದೆ. ಮುಂದೆ ಮತ್ತೆ ಈತಪು ಮಾಡೋಲ್ಲ” ಎಂದಳು.
“ನಾನು ಹೋಗತೀದ್ದಿ.”
“ಕಾಫಿ ಕುಡಿದು ಹೋಗು.”
ಯಶೋಧೆ ಕಾಫಿ’ ಕುಡಿದಳು. ಆನಂದರಾಯರು ಮಗಳ ಕೈಗೆ ಹತ್ತು ರೂಪಾಯಿ ಕೊಟ್ಪರು.
“ನಾನು ಬರತೀನಿ ನಿನ್ ಜೊತೆ” ಎಂದರು.
“ಬೇಡಪ್ಪ, ಕಾನುಮರಡಿ ನನಗೆ ಹೊಸದೇ ?” ಎಂದು ನಕ್ಕಳು.
“ಯಶು, ಮತ್ತೆ ಯಾವಾಗ ಬರೋದು ?” ರಾಮಕೃಷ್ಣ ಕೇಳಿದ.
“ಅವರ ಜತೆ ಬರತೀನಿ ಭಾನುವಾರ.” ಅವಳು ನಗುನಗುತ್ತ ಎದ್ದಳು.
* * *
ಮನೆಯಲ್ಲಿ ರಘುರಾಮ ಇರಲಿಲ್ಲ. ಬೀಗ ತೆಗೆಯುವುದು ಕಷ್ಪವಾಗಲಿಲ್ಲ. ಅನಂತ ಬಂಗಲೆಯಲ್ಲಿದ್ದ. ಇವಳು ಅಡಿಗೆ ಮಾಡಿದಳು. ಗಂಡನ ದಾರಿ ಕಾದು ಅವನು ಬಾರದಿರಲು ಊಟ ಮಾಡಿ ಮಲಗಿಕೊಂಡಳು.ನಿಧಾನವಾಗಿ ಕತ್ತಲಾಯಿತು. ರಘುರಾಮ ತೂರಾಡುತ್ತ ಬಂದ. ಬಾಗಿಲು ತೆರೆದುದನ್ನು ನೋಡಿ ಗಾಬರಿಯಿಂದ ಕೇಳಿದ-
“ಯಾರದು ?.” ದೀಪ ಹಚ್ಚಿಡುತ್ತ ಯಶೋಧೆ-
“ನಾನು” ಎಂದು ಉತ್ತರಿಸಿದಳು.
“ಯಾಕೆ ಬಂದೆ ? ಯಾರು ಬರೋದಕ್ಕೆ ಹೇಳಿದ್ರು?”
“ನಿಮಗಾಗಿ ಬಂದೆ.”
“ಹೌದಾ.” ಅವನಿಗೆ ಕುಡಿತದ ಅಮಲಿನಲ್ಲೂ ಸಂತಸವಾಯಿತು.
“ಹೌದು.”
“ಊಟ ಮಾಡಿ” ಎಂದಳು ಯಶೋಧೆ.
“ನನಗೆ ಊಟ ಬೇಕಿಲ್ಲ. ನೀನು ಬೇಕು.” ಯಶೋಧೆ ಗಂಡನ ಮುಖ ದಿಟ್ಟಿಸಿದಳು. ಅನಂತ ಮನೆಯಲ್ಲಿ ತಾಯಿ ಇಲ್ಲದ್ದರಿಂದ ಬಂಗಲೆಯಲ್ಲೇ ಮಲಗುತ್ತಿದ್ದ.  ಅಲ್ಲಿ ದೀಪ ಹಚ್ಚಿಕೊಂಡು ಕುಳಿತ ಆತ ತನ್ನ ಎಂದಿನ ಕಾರ್ಯ ಆರಂಭಿಸಿದ್ದ. ಯಶೋಧೆ ಮನಸ್ಸನ್ನು ಗಟ್ಪಿ ಮಾಡಿಕೊಂಡಳು.
“ಆಯ್ತು. ನಿಮ್ಮ ಮಾತಿಗೆ ನಾನು ಎದುರಾಡೋದಿಲ್ಲ” ಎಂದವಳೇ ಬಾಗಿಲು ತೆರೆದು, ಜಗಲಿ ಇಳಿದು, ಬಂಗಲೆ ಮೆಟ್ಟಿಲು ಹತ್ತಿದಳು. ರಘುರಾಮ ಜಗಲಿಯ ಮೇಲೆ ನಿಂತಿದ್ದ.

