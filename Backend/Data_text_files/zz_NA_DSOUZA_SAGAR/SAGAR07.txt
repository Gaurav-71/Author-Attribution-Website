 ಅನಂತನ ಕತೆ
ರಾಧಮ್ಮನ ಏಕ ಮಾತ್ರ ಮಗ ಅನಂತ ಸರ್ವೀಸಿಗೆ ಸೇರಿದಾಗ ಭೋಳೆ ಮನುಷ್ಯ. ಹಾಸನದ ಅರಣ್ಯಾಧಿಕಾರಿಗಳ ಮನೆಯಲ್ಲಿ ಅಡಿಗೆ ಕೆಲಸ ಮಾಡಿಕೊಂಡಿದ್ದ. ರಾಧಮ್ಮ ಹೈಸ್ಕೂಲಿನ ಮೂರನೇ ತರಗತಿಯಲ್ಲಿ ನಾಲ್ಕನೇ ಬಾರಿ ಫೇಲಾದ ಅನಂತನನ್ನು ಕರೆತಂದು ಅವರ ಎದುರು ನಿಲ್ಲಿಸಿ ಒಂದು ದಿನ ಹೇಳಿದಳು-
“ನೋಡಿಯಪ್ಪ, ಇವನು ನನ್ನ ಮಗ…ಇಪ್ಪತ್ತು ವರ್ಷ ತುಂಬುತ್ತೆ ಈ ನವರಾತ್ರಿ  ಬಂದರೆ. ಒಂದು ಎಸ್ಸೆಲ್ಸಿ ಪಾಸು ಮಾಡಲಿಕ್ಕೆ ಆಗಲಿಲ್ಲ ಇವನ ಕೈಲಿ…ಇನ್ನು ಇವನಿಗೆಸರಕಾರಿ ಕೆಲಸ ಸಿಗೋದುಂಟ…ನೀವೇ ಒಂದು ದಾರಿ ತೋರಿಸಿದರೆ ಆಗುತ್ತಿತ್ತು.” ರಾಧಮ್ಮನ ಮಾತು ಕೆಲಸ ಅವಳ ಸ್ವಭಾವ ಎಲ್ಲವನ್ನೂ ಅರಿತ ಆ ಅಧಿಕಾರಿ ನಗುತ್ತ-
“ರಾಧಮ್ಮ, ನಮ್ಮ ಇಲಾಖೆ ಕೆಲಸ ಅಂದರೆ ನಿಮಗೆ ಗೊತ್ತಲ್ಲ. ಕಾಡು ಮೇಡು ಅಲಿಯೋದು…ಆ ಕೆಲಸ ಮಾಡತಾನೆಯೇ ಇವನು ?”
“ನನ್ ಮಗ ಅಲ್ವೆ…ಇವನ ಗುಣ ಗೊತ್ತಿದ್ದೂ ಹ್ಯಾಗೆ ಹೇಳಲಿ ನಾನು…ಇಷ್ಟು  ದೊಡ್ಡವನಾಗಿದಾನೆ, ರಾತ್ರಿ ಹೊತ್ತು ಹೊರಗೆ ಹೋಗಬೇಹಾಂದ್ರೆ ಇವನ ಹಿಂದೆ ಒಬ್ಬರುಇರಬೇಕು…”
“ಮತ್ತೆ…ನಮ್ ಇಲಾಖೇಲಿ ಕೆಲಸ ಮಾಡೋದುಂಟೆ ಇವನು ?”
“ಹಾಗಂತ ಅಡಿಗೆ ಪಡಿಗೆ ಚೆನ್ನಾಗಿ ಮಾಡೆತಾನೆ…ನಾನು ಎದ್ದವಳೇ ಈ ಕಡೆ ಬರತೀನಲ್ಲ…ಮನೇಲಿ ಅಡಿಗೆ ಮಾಡೋನೆ ಇವನು…”
“ಓ ಹಾಗಾದ್ರೆ ಒಳ್ಳೆದೇ ಆಯ್ತು.”
“ಕೆಲಸ ಸಿಗುತ್ತೇನಪ್ಪ?”
“ಅಡಿಗೆ ಕೆಲಸ ಮಾಡುತೀನಿ ಅನ್ನೋದಾದರೆ ನಾನು ಕೊಡಸ್ತೀನಿ.”
“ಅಯ್ರೊ_ ಏನೋ ಒಂದು ಕೆಲಸ…ಇವನಿಗೆ ಒಂದು ಕೆಲಸ ಸಿಕ್ಕರೆ ನಾನು ನಿಶ್ಚಿಂತೆಯಿಂದ ಸಾಯ್ತೀನಿ.”
“ಸಾಯೋ ಮಾತು ಬೇಡ…ಏನಯ್ಯ ಅನಂತ, ಅಡಿಗೆ ಕೆಲಸ ಮಾಡತೀಯ ?” ಆ ಅಧಿಕಾರಿ ಅನಂತನನ್ನು ಕೇಳಿದರು.
“ಮಾಡತೀನಿ ಸಾರ್.”
“ಹಾಗಾದರೆ ಒಂದು ಅರ್ಜಿ ಬರಿ…ನಮ್ಮಲ್ಲಿರೋ ಮೂರು ನಾಲ್ಕು ಫಾರೆಸ್ಟ್ ಲಾಡ್ಜುಗಳಿಗೆ ಅಡಿಗೆಯಾಳು ಮೇಟಿಗಳಿಲ್ಲ. ನಿನಗೊಂದು ಕೆಲಸ ಕೊಡಸೂಣಂತೆ. ಅರ್ಜಿ ಬರೆದು ತಾ…” ಎಂದರವರು. ಅವರೇ ಅರ್ಜಿ ಬರೆಯುವುದನ್ನು ಹೇಳಿಕೊಟ್ಪರು. ಕೊನೆಯಲ್ಲಿ ಸಹಿ ಹಾಕಿಕೊಂಡರು. ಕೊನೆಗೆ-
“ಎಂಟು ದಿನ ಬಿಟ್ಪು ಬಾ…ಹೇಳತೀನಿ” ಎಂದರು. ರಾಧಮ್ಮ-”ಏನೋ ಇದೊಂದು ಉಪಕಾರ ಮಾಡಿಯಪ್ಪ…ಇರೋನು ಒಬ್ಬ ಮಗ. ನನ್ನ ಕತೆ ಮುಗೀತು. ಇವನಿಗೊಂದು ದಾರಿ ಆದರೆ ನಾನು ನಿಶ್ಚಿಂತೆಯಿಂದ ಸಾಯಬಹುದು” ಎಂದಾಗ, ಅವರು-
“ಸಾಯೋ ಮಾತಾಡಬೇಡಿ. ಅವನ ಜೊತೆ ನೀವೂ ಹೋಗಿ ಅವನಿಗೆ ಅಡಿಗೆ ಮಾಡೋದು ಚೆನ್ನಾಗಿ ಕಲಿಸಿ…” ಎಂದು ನಕ್ಕರು.
* * *
ಎಂಟೇ ದಿನಗಳಲ್ಲಿ ಅನಂತನಿಗೆ ಕೆಲಸದ ಆಜ್ಞೆಬಂದಿತು. ಅವನನ್ನು ಸಿರಿಗೆರೆ ಫಾರೆಸ್ಪ್, ಲಾಡ್ಜಿಗೆ ಅಡಿಗೆ ಭಟ್ಟನನ್ನಾಗಿ ನೇಮಿಸಿದ್ದರು. ಮಗನ ವಿಳಾಸಕ್ಕೆ ಬಂದ ಲಕೋಟೆ ಹಿಡಿದುಕೊಂಡೇ ರಾಧಮ್ಮ ಮತ್ತೆ ಆ ಅಧಿಕಾರಿಯ ಎದುರುಹೋಗಿ ನಿಂತಳು.
“ರಾಧಮ್ಮ, ಮಗನಿಗೆ ಕೆಲಸ ಆತಲ್ವ?”
“ಆಯ್ತು ಕಣ್ರಪ್ಪ…ಆದರೆ”
“ಆದರೆ ಏನು ರಾಧಮ್ಮ. ಮತ್ತೆ ಏನು ತೊಂದ್ರೆ?”
“ಸಿರಿಗೆರೆಗೆ ಅವಂತು ಒಬ್ಬನ್ನ ಹೇಗೆ ಕಳಿಸಲಿ ಅನ್ನೋ ಚಿಂತೆ ಆರಂಭವಾಗಿದೆ ಕಣ್ರಪ್ಪ.”
“ಸರಿಹೋಯ್ತು. ಅವನೇನು ಸಣ್ಣ ಮಗುವೇ ಕಳಿಸಿ. ಇಲ್ಲಾಂದ್ರೆ ನೀವು ಮಗನ ಜೊತೆ ಹೋಗಿ ಇರಿ.”
“ನೀವು ಹೋಗಿ ಅಂದರೆ ಹೋಗತೀನಿ. ಮನೇಲಿ ನಿಮಗ ತೊಂದರೆ ಆಗೋದಿಲ್ಲ ಅನ್ನೋದಾದ್ರೆ.”
“ತೊಂದರೆ ಏನು? ನನಗೂ ಈ ತಿಂಗಳ ಕೊನೇಲಿ ವರ್ಗ ಆಗಬಹುದು. ನೀವು ಮಗನ ಹಿಂದೆ ಹೋಗೋ ಸಿದ್ಧತೆ ಮಾಡಿಕೊಳ್ಳಿ.”
“ನಿಮ್ಮಿಂದ ಉಪಕಾರ ಆಯ್ತು ಕಣ್ರಪ್ಪ.” ರಾಧಮ್ಮ ಕೈ ಮುಗಿದಿದ್ದಳು.
“ಇರಲಿ…ಕೈಲಿ ಆಗೋ ಕೆಲಸ ಮಾಡಿ ಕೊಡದಿದ್ದರೆ ಅದು ಅಪರಾಧ ಆಗುತ್ತೆ” ಎಂದರವರು.
* * *
ಅನಂತ ತಾಯಿಯ ಜತೆ ಸಿರಿಗೆರೆಗೆ ಬಂದ. ಫಾರೆಸ್ಟ್ ಲಾಡ್ಜಿನ ಪಾತ್ರೆ, ಪೆಡಗ, ಬೆಂಚು, ಕುರ್ಚಿ, ಮೇಜು, ಮಂಚ ಎಂದು ಓರ್ವ ಗಾರ್ಡ್ ಮೂಲಕ ಎಲ್ಲವನ್ನೂ ತನ್ನ ಸುಪರ್ದಿಗೆ ತೆಗೆದುಕೂಂಡ. ಕಾಡಿನ ನಡುವೆ ವಸತಿಗೃಹ. ಹಿಂದೆಯೇ ಇವನಿಗೆ ಮನೆ.  ಹಿಂದಿದ್ದ ಅಡಿಗೆಯಾತ ಹೊರಟುಜಹೋಗಿ ಮೂರು ತಿಂಗಳಾಗಿತ್ತು. ಇಲ್ಲಿ ಅಡಿಗೆಯವನಿಲ್ಲದೆ ಸರಕಾರಿ ಕಲಸದ ಮೇಲೆ ಬಂದ ಅಧಿಕಾರಿಗಳು ಊಟವಿಲ್ಲದೆ ತುಂಬಾ ತೊಂದರೆ ಪಡುತ್ತಿದ್ದರು. ಈಗ ಆ ಸಮಸ್ಯೆ ಬಗೆಹರಿಯಿತು. ಎರಡು ದಿನ ಅನಂತ, ರಾಧಮ್ಮ ಸಿರಿಗೆರೆಯ ವಾತಾವರಣಕ್ಕೆ ಒಗ್ಗಿಕೊಳ್ಳಲು ಷ್ಟಪಡಬೇಕಾಯಿತು. ಸಿರಿಗೆರೆಯ ಫಾರೆಸ್ಟ್ ಲಾಡ್ಜಿನ ಸುತ್ತಮುತ್ತ ಬೇರೆ ಮನೆಗಳಿದ್ದವು, ಜನರಿದ್ದರು. ಮೊದಲ ಏಳೆಂಟು ದಿನಗಳವರೆಗೆ ಬಂಗಲೆಗೆ ಯಾರೂ ಬರಲಿಲ್ಲ. ನಂತರ ಯಾರೂ ಯಾರೂ ಬಂದು ಒಂದೆರಡು ದಿನಗಳಿದ್ದು ಹೋದರು. ಕ್ರಮೇಣ ಕೆಲಸ ಸುಲಭವೆನಿಸಿತು ಅನಂತನಿಗೆ. ಅವನು ಆ ಕೆಲಸವನ್ನು ಮೆಚ್ಚಿಕೊಂಡ, ಒಪ್ಪಿಕೊಂಡ. ಅಡಿಗೆ ಮಾಡುವ ಸಂದರ್ಭ ಬಂದಾಗಲೆಲ್ಲ ರಾಧಮ್ಮ ಅವನ ನೆರವಿಗೆ ಬಂದಳು. ಬಂಗಲೆಗೆ ಬಂದವರು ಒಂದಿಬ್ಬರಿದ್ದರೆ ಮನೆಯಿಂದಲೇ ಅಡಿಗೆ ಮಾಡಿ ಕೊಂಡೊಯ್ಯುತ್ತಿದ್ದ. ಊಟ ಮಾಡಿದವರು-
“ಸಾರು ಚೆನ್ನಾಗಿದೆ…ಪಲ್ಯ ಚೆನ್ನಾಗಿದೆ” ಎಂದಾಗ ಈತ ಹಿಗ್ಗುತ್ತಿದ್ದ. ಕೆಲವೇ ದಿನಗಳಲ್ಲಿ ಅನಂತನ ಹೆಸರು ರೇಂಜಿಗೆಲ್ಲ ಗೊತ್ತಾಗಿಹೋಯಿತು. ಅನಂತ ಕೂಡ ಹಿಂದಿನ ಮುಜುಗರ, ನಾಚಿಕೆ, ಹೆದರಿಕೆ, ಅಂಜುಗುಳಿತನ ಎಲ್ಲವನ್ನೂ ಕೊಡವಿಹಾಕಿ ನಿಂತುಬಿಟ್ಟ. ದೊಡ್ಡ ಸಾಹೇಬರ ಜತೆ ಮಾತನಾಡುವಾಗ ಹೇಗೆ ನಿಲ್ಲಬೇಕು, ಸ್ವಲ್ಪ ಕೆಳಗಿನ ಗ್ರೇಡಿನವರಾದರೆ ಹೇಗೆ ಮಾತನಾಡಬೇಕು, ತೀರ ಕೆಳದರ್ಜೆಯ ನೌಕರರಾದರೆ ಅವರಿಗೆ ಎಷ್ಟು ಗೌರವ ಕೊಡಬೇಕು ಎಂಬುದನ್ನು ಅರಿತ. ಊಟ, ಕಾಫಿಯ ಹಣ ವಸೂಲು ಮಾಡುವುದರಲ್ಲಿ ಕೂಡ ಪಳಗಿದ. ಒಂದೆರಡು ತಿಂಗಳಲ್ಲಿ ಅನಂತ ಹುಲಿಯಾದ. ಆದರೆ ಬಂದವರಲ್ಲಿ ಹಲವರು-
“ಕೋಳಿ ಗೀಳಿ ಮಾಡಲಿಕ್ಕೆ ಬರುತ್ತೇನು ” ಎಂದು ಕೇಳುತ್ತಿದ್ದರು.
“ಇಲ್ಲಸಾರ್. ಬದನೆಕಾಯಿ ಹುಳಿ ಬೆಂಡೆಕಾಯಿ ಪಲ್ಯ” ಎಂದು ಉತ್ತರ ನೀಡುತ್ತಿದ್ದ.
“ಹೋಗಿ ಹೋಗಿ ನಿನ್ನಂತಹ ಪುಳ್ಚಾರ್ ಭಟ್ಪನ್ನ ತಂದು ಇಲ್ಲಿ ಹಾಕಿದಾರೆ ನೋಡು.” ಅವರು ವ್ಯಂಗ್ಯವಾಗಿ ಮಾತನಾಡುತ್ತಿದ್ದರು.
“ಅದನ್ನೂ ಕಲಿತುಬಿಡೆಯ್ಯ.. ನಮಗೆ ಅನುಕೂಲವಾಗುತ್ತೆ. ನಿನಗೂ ನಾಲ್ಕು ಕಾಸು ಹೆಚ್ಚು ದೊರೆಯುತ್ತೆ.” ಸಲಹೆಯನ್ನೂ ನೀಡುತ್ತಿದ್ದರು. ಏಕೆ ಕಲಿಯಬಾರದು ? ಎಂದು ವಿಚಾರ ಮಾಡಿದ. ಗಾರ್ಡ್ ಖಲಂದರ್ ಅಲ್ಲಿಯವನೆ. ಅವನು ಒಂಟಿಯಾಗಿ ಮನೆಯಲ್ಲಿ ಅಡಿಗೆ  ಮಾಡಿಕೊಳ್ಳುತ್ತಿದ್ದ. ಅನಂತ ಖಲಂದರನನ್ನೇ ಗುರು ಎಂದು ಸ್ವೀಕರಿಸಿದ.“ಖಲಂದರ್ ಸ್ವಲ್ಪ ಹೇಳು ನೋಡೋಣ” ಎಂದು ಅವನಿಂದ ಮೊದಲು ಆಮ್ಲೇಟ್ ಮಾಡುವುದನ್ನು ಕಲಿತ. ಒಂದಿಬ್ಬರಿಗೆ ಮಾಡಿ ಬಡಿಸಿದ. ಈ ವಿಷಯ ಕೇಳಿ ರಾಧಮ್ಮ-
“ಸರಕಾರಿ ಕೆಲಸ. ಬರೋ ಜನರಿಗೆ ತಕ್ಕ ಹಾಗೆ ಅಡಿಗೆ ಆಗಬೇಕಲ್ಲ. ಅದಲ್ಲ ಅಲ್ಲೇ ಇರಲಿ. ಇಲ್ಲಿ ಬೇಡ” ಎಂದಳು. ಆಮ್ಲೆಟ್ ಇತ್ಯಾದಿಗಳನ್ನು ಮಾತ್ರ ಅನಂತ ಬಂಗಲೆ ಹಿಂದಿನ ಅಡಿಗೆ ಮನೆಯಲ್ಲಿ ಮಾಡುತ್ತಿದ್ದ. ಉಳಿದುದೆಲ್ಲ ಇಲ್ಲಿ. ಸಿರಿಗೆರೆಯಲ್ಲಿ ಒಂದು ವರ್ಷ ದಾಟುತ್ತಿದೆ ಅನ್ನುವಾಗ ಅನಂತ ಎಲ್ಲ ವಿಷಯಗಳಲ್ಲೂ ಪಳಗಿದ್ದ. ಆಮ್ಲೆಟ್ ಇತ್ಯಾದಿಗಳನ್ನು ಚೆನ್ನಾಗಿಯೇ ಮಾಡುತ್ತಿದ್ದ. ಅವನು ಅದನ್ನು ತಿನ್ನಬೇಕೆಂದು ಎಂದೂ ಬಯಸುತ್ತಿರಲಿಲ್ಲ. ಮೊದಮೊದಲು ಮನಸ್ಸಿನಲ್ಲಿ ಏನೋ ಹೇಸಿಗೆ ಇರುತ್ತಿತ್ತು. ಆದರೆ ಯಾವಾಗ ದಿವನಿತ್ಯ ಅದನ್ನು ಮಾಡುವ ಸಂದರ್ಭ ಬಂದಿತೋ ಆಗ ಆ ಹೇಸಿಗೆ ಮಾಯವಾಗಿ ಟೊಮ್ಯೊಟೊ ಬಂದನೇಕಾಯಿ ದಾಕಿ ಸಾರು, ಪಲ್ಯ, ಆಮ್ಲೆಟ್ ಮಾದುವಂತೆಯೇ ಅದನ್ನೂ. ಹಾಕಿ ಬೇಕಾದ್ದು ಮಾಡತೊಡಗಿದ. ಹಾಗೆಯೇ ರುಚಿ ನೋಡಿದ. ತಾನೇ ಮಾಡಿದ್ದು ಅಂದ ಮೇಲೆ ತಿನ್ನಲು ರುಚಿಕರವಾಗಿರುವುದು ಸಹಜ ತಾನೆ? ಬಂಗಲೆಗೆ ಬರುವವರಲ್ಲಿ ಹೆಚ್ಚಿನವರು ಇದನ್ನೇ ಮಾಡುತ್ತಿದ್ದರು. ಬಾಯಿ ಚಪ್ಪರಿಸಿಕೊಂಡು ತಿನ್ನುತ್ತಿದ್ದರು. ಇದರ ಹಿಂದೆಯೇ ಜೀಪು ಕಾರಿನಿಂದ ಬಾಟಲಿಗಳು ಇಳಿದು ಬರುತ್ತಿದ್ದವು. ಅನಂತ ಗ್ಲಾಸು, ಸೋಡ, ನೀರು ಇತ್ಯಾದಿಗಳನ್ನು ಸರಬರಾಜು ಮಾಡಲು ನಿಲ್ಲಬೇಕಾಗುತ್ತಿತ್ತು. ರಾತ್ರಿ ಒಂದು ಎರಡು ಗಂಟೆಯವರೆಗೆ ಆಮ್ಲೆಟ್ ಮಾಡಿ ಸರಬರಾಜು ಮಾಡುವುದೇ ಕೆಲಸವಾಗುತ್ತಿತ್ತು.  ಮೇಜಿನ ಮೇಲಿನ ಗಾಜಿನ ಲೋಟಗಳಲ್ಲಿಯ ಆ ಪಾನೀಯ ಕೊಡುವ ಸುಖ ಎಂತಹದು ಎಂಬುದು ಕೂಡ ಅನಂತನಿಗೆ ತಿಳಿಯಲು ತಡವಾಗಲಿಲ್ಲ.ಕುಡಿಯಲು ಕುಳಿತವರು ಇವನತ್ತ ಲೋಟ ಚಾಚುತ್ತಿದ್ದರು.
“ಅನಂತ ಭಟ್ಟರೆ…ಸ್ವಲ್ಪ…” ಗಾರ್ಡುಗಳು ತಮಾಷೆ ಮಾಡುತ್ತಿದ್ದರು. ಬಿಟ್ಟು ಹೋದ ಬಾಟಲಿಗಳಲ್ಲಿ ಅರ್ಧದಷ್ಪು, ಕಾಲು ಭಾಗದಷ್ಟು, ದ್ರವ ಇರುತ್ತಿತ್ತು. ಊಟವೆಲ್ಲ ಆದ ಮೇಲೆ ರಾಧಮ್ಮ ಬಾಗಿಲು ಎಳೆದುಕೊಂಡು ಮಲಗುತ್ತಿದ್ದಳು.  ಬಂಗಲೆಯಲ್ಲಿಯ ಜನರ ಊಟ ಮತ್ತೊಂದು ಮುಗಿಯುವ ತನಕ ಅನಂತ ಅಲ್ಲೇ ಇರುತ್ತಿದ್ದ.ಕೆಲ ಬಾರಿ ಬಂಗಲೆಯಲ್ಲೇ ಮಲಗುತ್ತಿದ್ದ. ಇದೆಲ್ಲ ಸರಿಯಲ್ಲ ಎಂಬುದು ಗೊತ್ತಿತ್ತು. ಎಷ್ಟೋ ಸಾರಿ ಯಾರಾದರೂ ಬಲತ್ಕಾರ ಮಾಡಿದಾಗ ಗಟ್ಟಿ ಮನಸ್ಸು ಮಾಡಿ ಆತ-
“ಬೇಡ…ನೀವು ತೊಕೊಳ್ಳಿ,” ಎಂದು ಹೇಳುತ್ತಿದ್ದ. ಮತ್ತೆ ಅತ್ತ ಮನಸ್ಸು ಇಳಿಬಿಡುತ್ತಿರಲಿಲ್ಲ. ಈ ಸಂಯಮವೂ ಇತ್ತು ಅವನಲ್ಲಿ. ಆದರೆ ದೊಡ್ಡ ದೊಡ್ಡ ಜನ ತಿಂದು ಕುಡಿಯುವಾಗ ತಾನೊಬ್ಬನೇ ಏಕೆ ಮಡಿವಂತನಾಗಿರಬೇಕೆಂದು ಕೂಡ ವಿಚಾರ ಮಾಡುತ್ತಿದ್ದ. ಬಂಗಲೆಯಲ್ಲಿ ನಡೆಯುವ ಈ ಎಲ್ಲದರ ವಾಸನೆ ಬಂಗಲೆ ಹಿಂದೆಯೇ ಇರುತ್ತಿದ್ದ ರಾಧಮ್ಮನ ಮೂಗಿಗೆ ಬಡಿಯದೆ ಇರುತ್ತಿರಲಿಲ್ಲ, ಸಿರಿಗೆರೆಯ ಜನ ಅವಳ ಕಿವಿಗೆ ಬೇಡವೆಂದರೂ ಒಂದಲ್ಲಾ ಒಂದು ಮಾತನ್ನು ಹಾಕುತ್ತಲೇ ಇರುತ್ತಿದ್ದರು
“ರಂಗೇಗೌಡೆನ ಎರಡು ಕೋಳಿಗಳು ರಾತ್ರಿ ರೇಂಜರ್ ಹೊಟ್ಪೆ ಸೇರಿದ್‍ವಂತೆ.”
“ಆಡಿಟ್‍ನೋರು ಬರತಾನೆ ಅಂತ ಮೂರು ಕೋಳಿ ತಂದಿದಾರೆ.”
“ಸಾಹೇಬ್ರು ಬರತಾರೆ ಅಂತ ಮೊಟ್ಟೆ ಕೋಳಿ ತಂದಿದಾರೆ.” ಈ ಬಗೆಯ ಮಾತು ಕಿವಿಗೆ ಬಿದ್ದಾಗೆಲ್ಲ ರಾಧಮ್ಮ-
“ಅನಂತ…ಹೀಗಂತೆ ಹೌದ ?” ಎಂದು ಕೇಳುತ್ತಿದ್ದಳು.
“ಹೌದಮ್ಮ…”
“ದೇವರೇ ಈ ಕೋಳಿ ಗೀಳಿ ಮಾಡೋರು ಯಾರು ?”
“ಖಲಂದರ್ ಇದಾನಲ್ಲ” ಹಗುರವಾಗಿ ಹೇಳುಬಿಡುತ್ತಿದ್ದ ಅನಂತ. ಸಿರಿಗೆರೆಗೆ ಇಲಾಖೆಗೆ ಸಂಬಂಧಪಟ್ಟ ಯಾರೇ ಬರಲಿ ಖಲಂದರ್ ಅಲ್ಲಿ ಇದ್ದೇ ಇರುತ್ತಿದ್ದ. ಅಡಿಗೆ ಮನೆಗೆ ಬಂದು ಅವನು ಪ್ರಮುಖ ಪಾತ್ರ ವಹಿಸುತ್ತಿದ್ದ. ಅನಂತನಿಗೆ ಇದು ಅನುಕೂಲವಾಯಿತು.  ರಾಧಮ್ಮ ಯಾವಾಗಲೋ ಒಂದೊಂದು ಸಾರಿ ತನ್ನ ಮನಸ್ಸಿನಲ್ಲಿರುವುದನ್ನು ಹೇಳುವುದಿತ್ತು-
“ಈ ಕೆಲಸ ನಮ್ಮಂತೋರಿಗೆ ಹೇಳಿದ್ದು ಅಲ್ಲ…ಏನಂತಿ ಅನಂತ?”
“ಯಾಕಮ್ಮ ಹೀಗೆ ಹೇಳತಿದೀಯ ?”
“ಬಂಗಲೆಗೆ ಯಾರು ಯಾರೋ ಬರತಾರೆ…ಅವರಿಗೆಲ್ಲ ಮಾಡಿ ಹಾಕು, ಎಂಜಲು ತಟ್ಟೆ ತೊಳಿ… ಯಾಕೋ ಹೇಸಿಗೆಯಾಗುತ್ತೆ…”
“ಇದನ್ನೆಲ್ಲ ನಾವು ಮೊದಲೇ ಯೋಚನೆ ಮಾಡಬೇಕಿತ್ತು ಕಣಮ್ಮ… ಸರಕಾರಿ ಕೆಲಸ ಅಂತ ಮಾಡೋದು ಅಷ್ಪೆ,…”
“ಅದು ಸರಿ ಅನ್ನು…”  ಎಂದು ಅವಳು ರಾಗ ಎಳೆಯುತ್ತಿದ್ದಳು. ಆದರೆ ಅನಂತ ಮತ್ತೂ ಒಂದು ಹೆಜ್ಜೆ ಮುಂದೆ ಹೋಗಬೇಕಾಯಿತು. ಬಂಗಲೆಗೆ ತಿನ್ನಲು ಕುಡಿಯಲು ಮಾತ್ರ ಜನ ಬರುತ್ತಿರಲಿಲ್ಲ. ಬೇರೊಂದು ಕಾರ್ಯವೂ ಅಲ್ಲಿ  ನಡೆಯುತ್ತಿತ್ತು. ಸರಕಾರಿ ಅಧಿಕಾರಿಗಳು ಹೆಂಡತಿ ಮಕ್ಕಳ ಜತೆ ಬಂದು ಒಂದು ರಾತ್ರಿ ಇದ್ದು ಹಿಂತಿರುಗುತ್ತಿದ್ದರು. ಮೊದಮೊದಲು ಅಧಿಕಾರಿಗಳ ಜತೆ ಬರುವ ಹೆಂಗಸರೆಲ್ಲ ಅವರಹೆಂಡಂದಿರು ಎಂದು ತಿಳಿದಿದ್ದ ಅನಂತ. ಇದು ತಪ್ಪು ಎಂದ ಖಲಂದರ್
“ಯಾರನ್ನೋ ಕರಕೊಂಡು ಬರತಾರೆ, ಸಾಹೇಬ್ರು ಮಜ ಮಾಡ್ತಾರೆ” ಎಂದು ಕಣ್ಣು ಮಿಟುಕಿಸುತ್ತಿದ, ಇದು ನಿಜ ಎಂಬುದು ಅನಂತನಿಗೆ ಅನಂತರ ತಿಳಿಯಿತು. ಅರಣ್ಯದ ಗುತ್ತೇದಾರರು ಕೆಲ ಹುಡುಗಿಯರನ್ನು ಕರೆತಂದು ಬಿಡುತ್ತಿದ್ದರು. ಇವರನ್ನು ವಿಚಾರಿಸಿಕೊಳ್ಳಲು ಕೆಲ ಅಧಿಕಾರಿಗಳು ನಂತರ ಬರುತ್ತಿದ್ದರು. ಓರ್ವನೇ ಅಧಿಕಾರಿ ಎಂಟು ಹತ್ತು ದಿನಕ್ಕೊಮ್ಮೆ ಬೇರೆಬೇರೆ ಹೆಂಗಸು, ಹುಡುಗಿಯ ಜತೆ ಬರುವುದಿತ್ತು. ಇಲ್ಲ ಒಂದೇ ಹೆಂಗಸು, ಒಂದೇ ಹುಡುಗಿ ಬೇರೆ ಬೇರೆ ಗಂಡಸರ ಜತೆ ಬರುವುದೂ ಇತ್ತು. ಅವರಿಗೆ ಊಟ ಉಪಚಾರ ಮಾಡುತ್ತ ಅನಂತ ಕರ್ತವ್ಯನಿರತನಾಗಿರುತ್ತಿದ್ದ. ಆದರೆ ಬಂದ ಅವರ ಮಾತು ನಿಗೆ ಅವರ ಚೆಲ್ಲಾಟ ಕಿರುಚಾಟಗಳು ಬೇಡವೆಂದರೂ ಇವನ ಕಣ್ಣಿಗೆ ಬೀಳುತ್ತಿದ್ದವು. ಇವನು ಎದುರು ಇದ್ದಾನೆಂಬುದನ್ನ ಮರೆತು ಅವರು ವರ್ತಿಸುವ ರೀತಿ ಕಂಡು ಕಸಿವಿಸಿಯಾಗುತ್ತಿತ್ತು. ಯಾರ ಜೊತೆಗೋ ಬಂಗಲೇಗೆ ಬಂದ ಹೆಣ್ಣನ್ನು ಅನಂತ ಗಮನಿಸದೇ ಇರುತ್ತಿರಲಿಲ್ಲ. ಬಂದಿರುವವಳು ಅಗ್ಗದ ಹೆಣ್ಣು ಎಂಬುದನ್ನು ಅರಿತ ಈತ ಅವಳನ್ನು ಅದೇ ದೃಷ್ಟಿಯಿಂದ ನೋಡುತ್ತಿದ್ದ. ಈ ನೋಟದಲ್ಲಿ ಅವಳ ಬಗ್ಗೆ ಗೌರವವಂತೂ ಇರುತ್ತಿರಲಿಲ್ಲ.
ಸಿರಿಗೆರೆಯಲ್ಲಿ ಇದ್ದಷ್ಟು ದಿನ ಅನಂತ ಉಳಿದ ವಿಷಯಗಳಲ್ಲಿ ಹೇಗೇ ಇರಲಿ ಹೆಣ್ಣಿನ ವಿಷಯದಲ್ಲಿ ಮಾತ್ರ ಎಚ್ಚರಿಕೆಯಿಂದಿದ್ದ. ಮೂರು ವರ್ಷಗಳಾಗುತ್ತಿದ ಅನ್ನುವಾಗ ಅವನನ್ನು ಸಿರಿಗೆರೆಯಿಂದ ಬಿದರಹಳ್ಳಿಗೆ ವರ್ಗಮಾಡಿದರು. ಬಿದರವಳ್ಳಿ ಬಂಗಲೆಗೆ ಕೂಡಲೇ ಓರ್ವ ಶಾಖಾಧಾರಿ ಅಡಿಗೆಯಾತನನ್ನು ಕಳುಹಿಸಿ ಎಂದು ಮೇಲಿನಿಂದ ಬಂದ ಒಂದು ಪತ್ರ ಈ ವರ್ಗಕ್ಕೆ ಕಾರಣವಾಯಿತು. ಬಿದರವಳ್ಳಿಯಲ್ಲಿದ್ದ ಮಾಂಸಾಹಾರಿ ಅಡಿಗೆ ಬಟ್ಟರನ್ನು ಸಿರಿಗೆರೆಗೆ ಹಾಕಿದರು. ಬಿದರವಳ್ಳಿ ರೇಂಜಿಗೆ ಹೊಸದಾಗಿ ಬಂದ ಅಧಿಕಾರಿ ಶುದ್ಧ ಶಾಖಾಧಾರಿಯಾಗಿದ್ದು ಅವನು ಮಡಿ ಆಚಾರ ಎಂದೆಲ್ಲ ತುಂಬಾ ಸಂಪ್ರದಾಯಗಳನ್ನು ಅನುಸರಿಸುವುದರಿಂದ ಈ ವ್ಯವಸ್ಥೆ ಮಾಡಲಾಯಿತೆಂದು ಅನಂತರ ತಿಳಿಯಿತು.
“ಯಾರೋ ಆಚಾರವಂತರಂತೆ…..ಅವರಿಗಾಗಿ ನನಗೆ ಅಲ್ಲಿಗೆ ವರ್ಗ ಮಾಡಿದಾರೆ.” ಎಂದು ಅನಂತ ರಾಧಮ್ಮನ ಎದುರು ಹೇಳಿದಾಗ ಆಕೆ-
“ಈ ಆಚಾರವಂತರೂ ಈ ಇಲಾಖೇಲಿ ಇದಾರ?” ಎಂದು ಆಶ್ಚರ್ಯಪಟ್ಟಳು. ಅಂತು ತಾಯಿ ಮಗ ಸಿರಿಗೆರೆ ಬಿಟ್ಪು, ಬಿದರವಳ್ಳಿಗೆ ಬಂದಿಳಿದರು. ಬಿದರವಳ್ಳಿಯ ಬಂಗಲೆ ಕೂಡ ಇದ್ದುದು ಕಾಡಿನ ನಡುವೆ. ಬಂಗಲೆಯ ಹಿಂದೆಯೇ ಇವರಿಗಾಗಿ ಚಿಕ್ಕ ಮನೆ. ಕೊಂಚ ದೂರದಲ್ಲಿ ಬೇರೆ ಒಂದೆರಡು ಮನೆಗಳು.
“ಅನಂತು, ನಮಗೆ ಎಲ್ಲಿ ಹೋದರೂ ವನವಾಸ ತಪ್ಪೆಲಿಲ್ಲ ನೋಡು” ಎಂದಳು ರಾಧಮ್ಮ.
“ನಮ್ಮ ಡಿಪಾರ್ಟ್‍ಮೆಂಟೆ ಅಂಥಾದ್ದು…ವನವಾಸ ಬೇಡ ಅಂದ್ರೆ ಆಗುತ್ತ…” ಎಂದು ನಕ್ಕ ಅನಂತ. ಬಿದರವಳ್ಳಿ ಬಂಗಲೆಗೆ ಬರುವ ಜನ ಕೂಡಿ ಸಿರಿಗೆರೆಗೆ ಬರುವಂಥವರೆ. ಸರಕಾರಿ ಕೆಲಸದ ಮೇಲೆ ಬರುವವರು. ತಿನ್ನಲು ಕುಡಿಯಲು ಮೋಜು ಮಾಡಲು ಬರುವವರು. ಸಂಸಾರದ ಜತೆ ಬರುವವರು. ಬೇರಾರದ್ದೋ ಜೊತೆ ಮಾಡಿಕೊಂಡು ಬರುವವರು. ಇದೆಲ್ಲ ಅಭ್ಯಾಸವಾಗಿದ್ದರಿಂದ ಈಬಗ್ಗೆ ಹೆಚ್ಚು ತಲೆ ಕೆಡಿಸಿಕೊಳ್ಳಲಿಲ್ಲ ಅನಂತ. ಆದರೆ ಬಿದರವಳ್ಳಿಗೆ  ಬಂದ ಐದು ಆರು ತಿಂಗಳ ನಂತರ ಒಂದು ಅನುಭವವಾಯಿತು ಅವನಿಗೆ.ಬಂಗಲೆಯಲ್ಲಿ ಯಾರೂ ಇಲ್ಲವೆಂದು ರಾತ್ರಿ ಊಟ ಮುಗಿಸಿ ಮಲಗಿದ್ದ. ರಾಧಮ್ಮಪಾತ್ರೆ ತೊಳೆದಿಟ್ಟು ದಿಂಬಿಗೆ ತಲೆ ಕೊಟ್ಟಿದ್ದಳು ಬಂಗಲೆ ಎದುರು ಯಾವುದೋ ವಾಹನ ಬಂದು ನಿಂತ ಸದ್ದಾಯಿತು. ಯಾರು ಬಂದರಪ್ಪ ಇಷ್ಟು ಹೊತ್ತಿನಲ್ಲಿ ಮತ್ತೆ ಅಡಿಗೆ ಮಾಡಬೇಕಕಾಯಿತೆ ಎಂದು ಗೊಣಗುತ್ತ ಹಾಸಿಗೆಯ ಮೇಲೆ ಆ ಬದಿಯಿಂದ ಈ ಬದಿಗೆ ಹೊರಳಿದ ಅನಂತ. ಬಂದವರು ಕರೆಯಲಿ ಎಂದು ಮಲಗಿಯೇ ಇದ್ದ. ಒಂದೆರಡು ನಿಮಿಷಗಳ ನಂತರ ಯಾರೋ ಕರೆಯುತ್ತಿರುವುದು ಕೇಳಿಸಿ ಎದ್ದ. ಬಾಗಿಲು ಎಳೆದುಕೊಂಡು ಬಂಗಲೆಗೆ ಬಂದ. ಹೊರಗೆ ಬಿಳಿಯ ಕಾರು. ಬಂಗಲೆಯ ಜಗಲಿಯ ಮೇಲೆ ಓರ್ವ ತರುಣಿ. ಕಾರಿನ  ಡ್ರೈವರ್ ಮುದುಕ. ಮುದುಕ ಅನಂತನ ಬಳಿ ಬಂದು ಇಳಿದನಿಯಲ್ಲಿ ಕೇಳಿದ-
“ಸಾಹೇಬ್ರು ಬಂದಿಲ್ವೆ?”
“ಇಲ್ಲಪ್ಪ, ಯಾವ ಸಾಹೇಬರ ಪ್ರೋಗ್ರ್ಯಾಮು ಇರಲಿಲ್ಲ ಈವತ್ತು…”
“ನಿಮಗೆ ಗೊತ್ತಿಲ್ಲ…ದೊಡ್ಡ ಸಾಹೇಬ್ರು ನಿನ್ನೆ ಫೋನ್ ಮಾಡಿ ಹೇಳಿದ್ರು…ಈವತ್ತು ರಾತ್ರಿ ಇಲ್ಲಿರತೀನಿ ಅಂತ…”
“ನನಗೆ ಗೊತ್ತಿಲ್ಲ…ನನಗಂತೂ ಮೆಸೇಜ್ ಬಂದಿಲ್ಲ…ನಾನು ಅಡಿಗೆ ಗಿಡಗೆ ಮಾಡಿಲ್ಲ…”  ಉನ್ನತ ಅಧಿಕಾರಿಗಳು ಬರುವುದಾದರೆ ಅನಂತನಿಗೆ ಮುಂಚಿತವಾಗಿ ಸುದ್ದಿಬರುತ್ತಿತ್ತು. ಆತ ಅಡಿಗೆ ಮಾಡಿಕೊಂಡು ಕಾಯುತ್ತಿದ್ದ. ಮಡಿವಂತ ಆಚಾರ್ಯ ಸಾಹೇಬರು  ಬರುವುದಾದರಂತೂ ಅವನು ಪಂಚೆಯನ್ನೇ ಉಟ್ಟು ನಿಲ್ಲಬೇಕಿತ್ತು. ಬಡಿಸಲು ಬಾಳೆ ಎಲೆ,ಒಳ್ಳೆಯ ತರಕಾರಿ, ಬೆಳ್ಳುಳ್ಳಿ ಹಾಕದೆ ನೀರುಳ್ಳಿ ತೋರಿಸದೆ ಅಡಿಗೆ ಮಾಡಬೇಕಿತ್ತು. ಈ  ಸಾಹೇಬರು ಬಂದು ಹೋಗುವ ತನಕ ಅವನ ಜೀವ ಅರ್ಧ ಆಗಿರುತ್ತಿತ್ತು. ಈ ಮನುಷ್ಯನಿಗೆ ಮಡಿ ಹೆಚ್ಚು. ಜೊತೆಗೆ ಕೋಪ ಕೂಡ. ಅಡಿಗೆ ಊಟ ಬಡಿಸುವಿಕೆಯಲ್ಲಿ ಏನೇ ಹೆಚ್ಚುಕಮ್ಮಿಯಾದರೂ ಸಿಟ್ಪನೆ ಸಿಡಿಯುತ್ತಿದ್ದರು. ಆದರೆ ಇಂದು ಯಾರೂ ಬರುವ ನಿರೀಕ್ಷೆ ಇರಲಿಲ್ಲ. ಆದರೆ ಈ ಡ್ರೈವರ್ ಅದೇನೋ ಹೇಳುತ್ತಿದ್ದಾನಲ್ಲ.
“ಹಾಗಾದ್ರೆ ಈಗ ಏನು ಮಾಡೋದು?” ಮುದುಕ ಇವನ ಮುಖ ನೋಡಿದ. ಇವನಿಗೆ ಸ್ವಲ್ಪ ಅರ್ಥವಾಯಿತು. ಜಗಲಿಯ ಮೇಲಿನ ಹುಡುಗಿಯನ್ನು ಓರೆಗಣ್ಣಿನಿಂದ ನೋಡಿದ. ಹುಡುಗಿ ತುಂಬಾ ಚೆನ್ನಾಗಿದ್ದಳು.ಮುದುಕ ಮತ್ತೂ ಬಳಿ ಬಂದ.
“ಸಾಹುಕಾರ್ರು ಈ ಮಾಲನ್ನು ಬಿಟ್ಪ, ಕೂಡಲೇ ಬಾ ಅಂದಿದಾರೆ… ಇಲ್ಲಿ ಸಾಹೇಬ್ರೇ ಬಂದಿಲ್ಲ”
“ಯಾವ ಸಾಹೇಬ್ರೂ ಬರೋದಿಲ್ಲಪ್ಪ.”
“ಛೆ! ಹಾಗೆಲ್ಲ ಫೋನು ಮಾಡಿ ಅವರು ತಪ್ಪಿಸಿಕೊಳ್ಳೋದಿಲ್ಲ. ಅದೂ ಮಾಲು ಕಳಸ್‍ತೀನಿ ಅಂತ ಹೇಳಿದ ಮೇಲೆ ಯಾರಾದರೂ ಬಾರದೆ ಇರೋದುಂಟ.” ಡ್ರೈವರ್ ಪೇಚಾಡಿದ.
“ಅಣ್ಣ…ಒಂದು ಕೆಲಸ ಮಾಡತೀನಿ.”
“ಏನು…”
“ಈ ಮಾಲು ರೂಮಿನಲ್ಲಿರಲಿ…ಸಾಹೇಬ್ರು ಬಂದವರೆ ಕೇಳತಾರೆ…ಒಪ್ಪಿಸಿಬಿಡು”
“ಇದೆಲ್ಲ ನನಗೆ ಬೇಡ…ಈ ಕೆಲಸ ನಾನು ಮಾಡೋದಿಲ್ಲ…” ಅನಂತನಿಗೆ ಸಿಟ್ಟು ಬಾರದಿರಲಿಲ್ಲ.
“ಅಣ್ಣ, ನಾನು ಮತ್ತೆ ಬೆಳಿಗ್ಗೆ ಬರತೀನಿ ಈಕೇನ ಕರಕೊಂಡು ಹೋಗಲಿಕ್ಕೆ…” ಡ್ರೈವರ್ ಖಾಕಿ ಶರಟಿನ ಕಿಸೆಗೆ ಕೈ ಹಾಕಿ ಐವತ್ತರ ನೋಟು ತೆಗೆದು ಅನಂತರ ಕೈಗೆ ತುರುಕಿದ. ಇವನ ಉತ್ತರಕ್ಕಾಗಿ ಕಾಯದೆ ಆ ತರುಣಿಯ ಬಳಿ ಹೋಗಿ ಏನೋ ಮಾತನಾಡಿದ. ಮೆಟ್ಟಿಲು ಇಳಿಯುತ್ತ-
“ಬರ್ತೀನಣ್ಣ ಬೆಳಿಗ್ಗೆ…ನೀನು ಅಷ್ಟು ಮಾಡು” ಎಂದು ನುಡಿದು ಕಾರಿನ ಬಳಿ ಹೋದ. ಕಾರು ಸ್ಟಾರ್ಟ್ ಆಯಿತು. ಬೆಳಕು ಕಾರುತ್ತ ಕತ್ತಲಲ್ಲಿ ದಾರಿ ಯಡುಕಿಕೊಂದು ಹೊರಟೇಹೋಯಿತು. ಅನಂತ ನಿಂತಲ್ಲಿಯೇ ಕೈ ಹಿಸುಕಿಕೊಂಡ. ಛಿ, ಈ ಜನ ಏನೇನೆಲ್ಲ ಕೆಲಸ ಕೊಟ್ಟು ಹೋಗುತ್ತಾರಲ್ಲ ಎಂದು ಸಿಡಿಮಿಡಿಗೊಂಡ. ಹಾಳಾದವಳು ಕುರ್ಚಿಯ ಮೇಲೆ ಕುಳಿತಿದ್ದಾಳೆ. ಇವಕ್ಕೆ ಮಾನ ಮರ್ಯಾದೆ ಇಲ್ಲವೆ? ಇವು ಮಾಡುತ್ತಿರುವ ಈ ಕೆಲಸ ಎಂಥಾದ್ದು ಎಂದಲ್ಲ ಕೈ ಮುಷ್ಠಿ ಬಿಗಿದ. ಸಿಟ್ಟಿನಿಂದಲೇ ಕೊಠಡಿಯ ಬಾಗಿಲು ತೆರೆದ. ಒಳ ಹೋಗಿ ದೀಪ ಹಾಕಿ ಬಾಗಿಲಿಗೆ ಬಂದು ನಿಂತು ನುಡಿದ-
“ನೀನು ಮಲಕ್ಕೋ ಬಾಮ್ಮ…ಅವರು ಬಂದರೆ ನಾನು ಹೇಳ್ತೀನಿ…”
“ಅಯ್ಯೋ…ಒಬ್ಳಿಗೆ ಹೆದರಿಕೆಯಾಗುತ್ತೆ.” ಅವಳು ಎದ್ದು ನಿಂತು ನುಡಿದಳು.
“ನಾನೇನು ಮಾಡಲಿ…ಬಾಗಿಲು ಹಾಕ್ಕೋ…ಮಲಕ್ಕೋ…ಒಬ್ಳೇ ಆ ಕಾರಿನಲ್ಲಿ ಈ ಬಂಗಲೆಗೆ ಬರೋದಕ್ಕೆ ಹೆದರಿಕೆ ಆಗಲಿಲ್ಲ ನಿನಗೆ…ಈಗ ಇಲ್ಲಿ ಹೆದರಿಕೆ ಅಂದ್ರೆ…ಮಲಕ್ಕೋ ನಡಿ…ನಾನು ಈ ಕಡೆ ಅಡಿಗೆ ಮನೇಲಿ ಮಲಗ್ತೀನಿ…” ಅನಂತ ಬಿರುಸಾಗಿ ನಡೆದು ಅಡಿಗೆ ಮನೆಯತ್ತ ಹೋದ. ಆ ತರುಣಿ ಕೊಠಡಿಯೊಳಗೆ ಹೋಗಿ ಬಾಗಿಲು ಹಾಕಿಕೊಂಡಳು. ಮತ್ತೆ ಮನೆಗೆ ಹೋಗುವುದು ಏಕೆ ಎಂದು ಅನಂತ ಅಡಿಗೆ ಮನೆಯಲ್ಲಿಯ ಮಂಚದ ಮೇಲೆ ಉರುಳಿಕೊಂಡ. ಇಷ್ಟು ಹೊತ್ತಿಗೆ ಒಂದು ನಿದ್ದೆ ಮಾಡುತ್ತಿದ್ದ ಆತ. ಈಗ ನಿದ್ದೆ ದೂರವಾಗಿತ್ತು. ಆ ಹುಡುಗಿಯ ಕಾಟ ಪ್ರಾರಂಭವಾಗಿತ್ತು. ಬಾಗಿಲ ಬಳಿ ಬೆದರಿ ನಿಂತ ಅವಳು ಅವನಿಗೆ ಸೊಂಪಾಗಿ ಕಂಡಿದ್ದಳು. ಯಾವ ಸಾಹೇಬನೋ ಅಂತು ಅದೃಷ್ಪವಂತ. ಅತ್ತಿತ್ತ ಹೊರಳಾಡಿದ. ಯಾವಾಗಲೋ ನಿದ್ದೆ ಮಂಪರು ಕವಿದಾಗ ಬಾಗಿಲು ತಳ್ಳಿದ ಸದ್ದಾಗಿ  ಎದ್ದ ಹುಡುಗಿ ಎದುರು ನಿಂತಿದ್ದಳು. ಎದ್ದು. ಕುಳಿತುಕೊಳ್ಳುತ್ತ ಕೇಳಿದ-
“ಏನು…ಏನು ಬೇಕು ?”
“ನೀರು.” ಹೂಜಿಯಿಂದ ನೀರು ಬಗ್ಗಿಸಿಕೊಟ್ಟ.ನೀರು ಕುಡಿದ ಅವಳು ಹೊರ ಹೋಗಲಿಲ್ಲ. ಮೋಹಕವಾಗಿ ನಕ್ಕು ಮೈ ಕುಲುಕಿಸಿದಳು.
* * *
ಒಂದು ಗಂಟೆಯ ನಿಂತರ ಹೊರಗೆ ವಾಹನ ಬಂದು ನಿಂತ ಸದ್ದಾಯಿತು. ಅನಂತ ಎದ್ದು ಹೊರಬಂದ. ಓರ್ವರು ಕಾರಿನಿಂದ ಇಳಿದರು.
“ರೂಮಿ ಖಾಲಿ ಇದೆಯೇನು ? ನಾನು…ಆಫೀಸರ್ರು.”
“ಇದೆ ಬನ್ನಿ ಸಾರ್…” ಕೊಠಡಿಯ ಬಾಗಿಲು ತೆರೆದ.
“ಮೊದಲೇ ಬರಬೇಕಿತ್ತು…ಕಾರು ಕೆಟ್ಟುಹೋಯ್ತು…ಯಾರಾದ್ರೂ ಬಂದಿದ್ರೇನು ?”
“ಹೌದು ಸಾರ್…ಮ್ಯಾಚ್ ಫ್ಯಾಕ್ಟರಿ ಕಾರು ಬಂದಿತ್ತು…”
“…ಮತ್ತೆ…”
“ಮಾಲು ಒಳಗಿದೆ….ಕಳಸ್ತೀನಿ…ಊಟ ಸಾರ್ ?”
“ಊಟ ಬೇಡ…ಅವಳನ್ನ ಕಳಿಸು…”
“ಆಯ್ತು ಸಾರ್…” ಅನಂತ ಅಡಿಗೆ ಕೋಣೆಗೆ ಬಂದ. ಅವಳು ಮತ್ತೆ ಸಿದ್ಧಳಾಗಿ ನಿಂತಿದ್ದಳು.
“ಹೋಗು….ಸಾಹೇಬರು….. ಬಂದಿದಾರೆ.” ಎಂದ. ಅವಳು ಇವನ ಮುಖ ನೋಡಿ ನಕ್ಕಳು. ಅನಂತ ಅಡಿಗೆ ಮನೆ ಬಾಗಿಲು ಎಳೆದುಕೊಂಡು ತನ್ನ ಮನೆಗೆ ಬಂದ. ಅವನಿಗೆ ಮತ್ತೆ ನಿದ್ದೆ ಬರಲಿಲ್ಲ.  ಹೊಸ ಅನುಭವ ಪಡೆದ ದೇಹ ಸುಖದ ಅಮಲಿನಲ್ಲಿತ್ತು. ಆದರೆ ಮನಸ್ಸಿಗೆ ಏನೋ ಮುಜುಗುರ. ಈ ಮಟ್ಪಕ್ಕೆ ತಾನು ಇಳಿಯಬಾರದಿತ್ತು ಎಂಬ ಕಿರುಕುಳ. ಆದರೆ ಹಂತ ಹಂತವಾಗಿ ತಾನು ಇಳಿದಿದ್ದ…ಮೊದಲು ತಿಂದೆ….  ಕುಡಿದೆ…. ಈಗ ಇದೂ ಆಯಿತು… ಪ್ರತಿಯೊಂದನ್ನೂ ಪ್ರಾರಂಭ ಮಾಡುವಾಗಷ್ಟೇ ಕಷ್ಟ. ನಂತರ ಮುಂದುವರಿಯುವುದು ಸುಲಭ. ಇಲ್ಲೂ ಹಾಗೆಯೇ ಆಯಿತು. ಕಷ್ಪಪಟ್ಪು, ಪ್ರಾರಂಭಿಸಿದ…ಮುಂದೆ ಅದು ಸುಲಭವಾಯಿತು. ಬಿದರವಳ್ಳಿಯಲ್ಲಿ ಪ್ರಾರಂಭವಾದದ್ದು ಅಲ್ಲಿಯೇ ಮುಂದುವರಿದಿತ್ತು. ಮತ್ತೆ ಹಲವು
“ಬಾರಿ… ಈಗ ಕಾನುಮರಡಿಗೆ ಬಂದ ಮೇಲೆ…. ಎದುರು ಬಾಟಲಿ ಹಾಗು ಗಾಜಿನ ಲೋಟವಿರಿಸಿಕೊಂಡು ಕುಳಿತಾಗ…ಯಶೋಧೆ ಒಳ ಬಂದು ಬಾಗಿಲು ಹಾಕಿಕೊಂಡಳು.

