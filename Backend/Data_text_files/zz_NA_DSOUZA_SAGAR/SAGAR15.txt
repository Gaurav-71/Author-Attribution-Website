ವಿಚಿತ್ರ ಮನುಷ್ಯ
ನಾಪತ್ತೆಯಾಗಿದ್ದ ಅರಣ್ಯ ರಕ್ಷಕ ಗೋವಿಂದ ಒಂದು ದಿನ ಕಾನುಮರಡಿಯಲ್ಲಿ ಕಾಣಿಸಿಕೊಂಡ.
“ಗೋವಿಂದಣ್ಣ, ಎಲ್ಲಿಗೆ ಹೋಗಿದ್ದೆ?” ಎಂದು ಮಹದೇವನ್ ಕೇಳಿದಾಗ ಗೋವಿಂದ-
“ಅದನು ಹೇಳೋದು ಬಿಡು…” ಎಂದ. ಇಸ್ಪೀಟು ಹುಚ್ಚಿಗೆ ಬಲಿಯಾಗಿ ಭದ್ರಾವತಿ ಹತ್ತಿರದ ಒಂದು ದಳ್ಳಿಯಲ್ಲಿ ಸೇರಿಕೊಂಡ ಅವನನ್ನು ಅಲ್ಲಿಂದ ಅವನ ಸ್ನೇಹಿತರೇ ಎಳೆದು ತಂದಿದ್ದರು. ಇಲಾಖೆಯವರು, ಅವನು ಕೆಲಸಕ್ಕೆ ಬರುತ್ತಿಲ್ಲ, ಇನ್ನು ಹದಿನೈದು ದಿನಗಳಲ್ಲಿ ಕಲಸದ ಮೇಲೆ ಬಂದು ಹಾಜರಾಗದಿದ್ದರೆ, ಅವನನ್ನು ಕೆಲಸದ ಮೇಲಿನಿಂದ ತೆಗೆದುದಾಕಲಾಗುವುದು ಎಂದು ಪ್ರೆಕಟಣೆ ಹೊರಡಿಸಿದ್ದನ್ನು ನೋಡಿದ ಗೋವಿಂದನ ಸ್ನೇಹಿತರು ಅವನ ಶೋಧ ಮಾಡಿ, ಅವನನ್ನು ಇಸ್ಪೀಟು ಬಲೆಯಿಂದ ಮುಕ್ತಗೊಳಿಸಿ ಕರೆತಂದು ಮತ್ತೆ ಕೆಲಸಕ್ಕೆ ಸೇರಿಸಿದ್ದರು. ಈ ವಿಷಯ ತಿಳಿದಿದ್ದ ಮಹದೇವನ್ ಗೋವಿಂದನಿಗೆ ವಿವರವಾಗಿ ಕೇಳಲೂ ಹೋಗಲಿಲ್ಲ. ಇವನು ಇಲ್ಲಿಗೆ ಬಂದರೂ ಇಸ್ಪೀಟು ಆಟ ಬಿಡುವುದಿಲ್ಲ. ಆದರೂ ಸರಕಾರೀ ಲೆವುದಲ್ಲಿ ಕೆಲಸದ ಮೇಂದ್ದಾನೆ ಎಂದೇ ಪರಿಗಣಿಸಲಾಗುವುದರಿಂದ ಸಂಬಳಕ್ಕೆ ಚಿಂತೆ ಇಲ್ಲ. ಅದೇನು ಇಸ್ಪೀಟು ಚಟವೋ, ಹೆಂಡತಿ, ಮನೆ, ಮಕ್ಕಳು, ಊಟ, ನಿದ್ದೆಯ ಚಿಂತೆಯೂ ಬೇಡವೆ? ಗೋವಿಂದ ರಘುರಾಮನ ಜತೆ ಹೋಗಿ ಪ್ಲ್ಯಾಂಟೇಷನ್ ನೋಡಿ ಬಂದ.
“ಇನ್ನೇನು ಮಳೆಗಾಲ ಆರಂಭವಾಗುತ್ತೆ…ಬೆಂಕಿ ಚಿಂತೆ ಇರೋಲ್ಲ” ಎಂದ. ಬಂದ ದಿನವೇ ಸಂಜೆ…
“ನಾನು ರಾತ್ರಿ ಬರೋದಿಲ್ಲ ರಘುರಾಮ….” ಎಂದು ಹೇಳಿದ್ದರಿಂದ ರಾತ್ರಿ ಅವನನ್ನು ಕಾಯುವ ಕೆಲಸವೂ ತಪ್ಪಿತು. ಆದರೆ ಗೋವಿಂದ ಬಂದದ್ದರಿಂದ ಒಂದು ಅನುಕೂಲವಾಯಿತು.
“ರಘುರಾಮ, ನೀನು ತಿಂಗಳಾನುಗಟ್ಟಲೆ ಹೀಗೆ ಕಾಡಲ್ಲಿ ಕೂತ್ರೆ ನಿನಗೆ ಹುಚ್ಚು ಹಿಡಿಯುತ್ತೆ” ಎಂದ ಒಂದು ದಿನ.
“ಮತ್ತೆ ನಾನೇನು ಮಾಡೆಲಿ ?”
“ನೀನು ನನ್ನ ಹಾಗೆ ಇಸ್ಪೀಟೂ ಆಡೊಲ್ಲ ಮಹದೇವನ್ ಹಾಗೆ ಮದುವೇನೂ ಆಗಿಲ್ಲ… ಇಲ್ಲಿ ಬೇಜಾರಾಗೋದಿಲ್ವ ನಿನಗೆ? ಕೊನೇಪಕ್ಷ ವಾರಕ್ಕೆ ಒಂದು ಎರಡು ದಿನ ಶಿವಮೊಗ್ಗ ತೀರ್ಥಹಳ್ಳಿ ಅಂತ ಹೋಗಿ ಬಾ…”
“ಇಲ್ಲಿ ಪ್ಲ್ಯಾಂಟೇಷನ್ನು?”
”ಭಲೇ ! ಪ್ಲ್ಯಾಂಟೇಷನ್ ತಲೆ ಮೇಲೆ ಹೊತ್ತುಕೊಂಡವನ ಹಾಗೆ ಮಾತಾಡಬೇಡ… ಮರಗಿಡ ಅಂತ ಕಾಡಲ್ಲೇ ಇದ್ರೆ ಮನುಷ್ಯ ಕಾಡುಮೃಗ ಆಗ್ತಾನೆ…ಹೋಗು, ಆದಾಗಾದಾಗ ಪೇಟೆ ತಿರುಗಾಡಿ ಬಾ, ನಾನು ಇರತೀನಲ್ಲ ಇಲ್ಲಿ…ನಿನ್ನ ಪ್ಲ್ಯಾಂಟೇಷನ್ ನೊಡಾಕೆ,” ಈ ಮಾತು ಸ್ವಲ್ಪ ಹುರುಪು ಕೊಟ್ಟಿತು. ರಘುರಾಮ ವಾರದಲ್ಲಿ ಒಂದು ದಿನ ತೀರ್ಥಹಳ್ಳಿಗೆ ಹೋಗಿಬರುವುದನ್ನು ಅಭ್ಯಾಸ ಮಾಡಿದ. ಮೊದಮೊದಲು ಬೆಳಿಗ್ಗೆ ಹೋಗಿ ಸಾಯಂಕಾಲ ಬರುತ್ತಿದ್ದವ ಕ್ರರೀಣ ಎರಡು ದಿನ ಅಲ್ಲಿಯೇ ಇದ್ದು ಬರತೊಡಗಿದ. ಈಗ ಅವನು ಆನಂದರಾಯರ ಮನೆಯವನೇ ಆಗಿದ್ದ.
“ಬಾರಯ್ಯ ಬಾ” ಎಂದು ಆನಂದರಾಯರು ಅವನನ್ನು ಸ್ವಾಗತಿಸುತ್ತಿದ್ದರು. “ಈಗ ಬಂದ್ಯಾ” ಎಂದು ಪಾರ್ವತಮ್ಮ ಹೊರಬಂದು ಕೇಳುತ್ತಿದ್ದಳು. ಯಶೋಧ ಇವನ ದನಿ ಕೇಳಿದ್ದೇ ಮಾಡುತ್ತಿದ್ದ ಕೆಲಸ ಬಿಟ್ಟು ಹೊರಬರುತ್ತಿದ್ದಳು. ರಘುರಾಮ ಈಗ ಲಕ್ಷಣವಾಗಿ ಉಡುವು ಧರಿಸುತ್ತಿದ್ದ. ಜೂಡ್ಸು, ಕಪ್ಪು ಕನ್ನಡಕ ಹಾಕಿಕೊಳ್ಳುತ್ತಿದ್ದ. ಗೋವಿಂದ ಅವನಿಗೆ ಸಂಬಳದ ಜೊತೆಗೆ ಬೇರೆ ಆದಾಯದ ದಾರಿಯನ್ನೂ ತೋರಿಸಿದ್ದ, ಕಾನುಮರಡಿ, ಮರಡಿಹಳ್ಳಿ ಸುತ್ತಮುತ್ತ ಮರ ಕಡಿಯುವವರು, ಬೊಂಬು ಕಡಿಯುವವರು ಇಂತಿಷ್ಟು, ಎಂದು ಹಣ ಕೊಡುತ್ತಿದ್ದರು. ಈ ಹಣವನ್ನು ಧಾರಾಳವಾಗಿಖರ್ಚುಮಾಡುತ್ತಿದ್ದ. ಹೀಗೆಯೇ ಕಛೇರಿಯ ವ್ಯವಹಾರ ಸಾಕಷ್ಟು ಅರಿತಿದ್ದ. ಮಾತಿನಲ್ಲಿ ಹಿಂದಿನಿಂದಲೂ ಚುರುಕಾಗಿದ್ದವ ಈಗ ಸ್ವಾರಸ್ಯವಾಗಿ ಮಾತನಾಡುತ್ತಿದ್ದ. ತೀರ್ಥಹಳ್ಳಿಗೆ ಬಂದರೆ ಆನಂದರಾಯರ ಮನೆಯಲ್ಲಿ ಇವನದೇ ಮಾತು. ಎದುರು ಯಶೋಧ ಇದ್ದರಂತೂ ಈ ಮಾತಿನ ಧಾಟಿಯೇ ಬೇರೆ. ಎರಡು ದಿನ ರಾಮಕೃಷ್ಣ ಯಶೋಧೆಯರ ಜೊತೆ ನದಿ ದಂಡೆಗೆ ಹೋಗಿ ಬಂದ. ರಾಮ ಮಂಟಪದ ಬಳಿ ಹೋದ. ಆನಂದಗಿರಿ ಬೆಟ್ಪ, ಹತ್ತಿ ಇಳಿದ. ಸಿದ್ದೇಶ್ವರ ಗುಡ್ಡಕ್ಕೂ ಹೋದ. ಒಂದು ಸಿನಿಮಾ ನೋಡಿದ. ಹೊರಡುವಾಗ ಪಾರ್ವತಮ್ಮನನ್ನು ಕರೆದು,
“ಅಮ್ಮಾ” ಎಂದ. ಅವಳು ಬಾಗಿಲಿಗೆ ಬಂದು ನಿಂತಳು.
“ಮುಂದಿನ ವಾರ ಬರತೀನಿ. ಏನಾದ್ರೂ ಬೇಕೇನು? ”
“ಏನು ತರತೀಯಪ್ಪ ನೀನು…ಅದೇನು ಪೇಟೇನೇ? ಹೋಗಿ ಹೋಗಿ ಕಾಡು…”
“ಕಾಡಿಂದ ಏನು ತರಬೇಕು ಹೇಳು?  ನೆಲ್ಲಿಕಾಯಿ ಸಿಗುತ್ತೆ. ಕಳಲೆ ಸಿಗುತ್ತೆ. ಗಂಧದ ಮರ ಬೇಕೆ ? ಬೀಟೆ, ಸಾಗುವಾನಿ ಬೇಕೆ ? ಔಷಧಿಗೆ ಯಾವುದಾದರೂ ಬೇರು, ಎಲೆ?” ಯಶೋಧ ಒಳಗೆ ನಗುತ್ತಿದ್ದಳು.
“ಏನೂ ಬೀಡ…”
“ಹಾಗಾದ್ರೆ ನಾನು ಯಾಕೆ ಬರೋದು ? ಏನಾದ್ರೂ ತಾ ಅಂದ್ರೆ ಅದು ಒಂದು ನೆಪ ಮಾಡಿಕೊಂಡು ಬರಬಹುದು…ಏನೂ ಬೇಡ ಅಂದ್ರೆ ಕಷ್ಪ…”
“ಅಲ್ಲ, ಈ ಮನೆಗೆ ಬರೋದಕ್ಕೆ ನಿನಗೊಂದು ನೆಪ ಬೇಕೇನು ?” ಯಶೋಧ ಹೊರಬಂದು ಕೇಳುತ್ತಾಳೆ.
“ನೀನು ಬಾ ಅಂತ ಹೇಳು…ಅದೇ ನೆಪ ಸಾಕು ನನಗೆ” ಉತ್ತರಿಸಿದ ರಘುರಾಮ. ಯಶೋಧ ಬಾಯಿಬಿಟ್ಪು, ಹೇಳುತ್ತಿರಲಿಲ್ಲ. ಆದರೆ ಅವಳ ಮನಸ್ಸು ಅದನ್ನೇ ಬಯಸುತ್ತಿತ್ತು. ರಘುರಾಮನಿಗೆ ಕೂಡಾ ಇದು ಗೊತ್ತಿತ್ತು. ಆತ ತಪ್ಪದೇ ಬರುತ್ತಿದ್ದ. ರಘುರಾಮ ತೀರ್ಥಹಳ್ಳಿಗೆ ಬಂದು ಇಳಿದ ಕೂಡಲೇ ಹೊಸ ಮನುಷ್ಯನಾಗುತ್ತಿದ್ದ. ಅವನಲ್ಲಿ ಕಾನುಮರಡಿಯಲ್ಲಿ ಕಾಣಿಸಿಕೊಳ್ಳದ ಲವಲವಿಕೆ ಹುಮ್ಮಸ್ಸು ಇಲ್ಲಿ ಕಂಡುಬರುತ್ತಿತ್ತು. ಆನಂದರಾಯರು ಅವನನ್ನು ಪ್ರೀತಿಯಿಂದ ಕಾಣುತ್ತಿದ್ದರು. ಪಾರ್ವತಮ್ಮ ವಿಶ್ವಾಸದಿಂದ ಬಡಿಸುತ್ತಿದ್ದರು. ರಾಮಕೃಷ್ಣ ಅವನ ಆತ್ಮೀಯ ಮಿತ್ರನಾಗಿದ್ದ. ಮುಖ್ಯವಾಗಿ ಯಶೋಧ ಅವನಿಗೆ ಪ್ರಮುಖ ಆಕರ್ಷಣೆಯಾಗಿದ್ದಳು. ಯಶೋಧಳ ಮಾತು, ನಗೆ, ನಡಿಗೆ, ವರ್ತನೆ ಪ್ರತಿಯೊಂದನ್ನೂ ಮೆಚ್ಚಿಕೊಂಡಿದ್ದ ಆತ ಅವಳನ್ನು ನೋಡಲೆಂದು, ಅವಳೊದನೆ ಮಾತನಾಡಲೆಂದು ಧಾವಿಸಿ ಬರುತ್ತಿದ್ದ. ಈ ಕುಟುಂಬದ ಜನ ತನ್ನ ಮೇಲೆ ತೋರಿಸುತ್ತಿದ್ದ ಆತ್ಮೀಯತೆ ಅವನನ್ನು ಮರಳುಮಾಡಿತ್ತು. ಆನಂದರಾಯರು ಮೂಲತಃ ಇಲ್ಲಿಯವರಲ್ಲ. ತುಮಕೂರಿನಲ್ಲಿ ಅವರದೊಂದು ಭಾರೀ ಅಂಗಡಿ ಇತ್ತು. ಕ್ರಮೇಣ ಈ ಅಂಗಡಿ ದಿವಾಳಿ ಎದ್ದು ಅಲ್ಲಿ ಬದುಕುವುದು ಅವಮಾನಕರ ಎಂಬ ಪರಿಸ್ಥಿತಿ ಬಂದಾಗ ಅವರ ಮಗ ರಾಮಕೃಷ್ಣನಿಗೆ ಬ್ಯಾಂಕಿನಲ್ಲಿ ಕೆಲಸ ದೊರಕಿತು. ಅವನನ್ನು ತೀರ್ಥಹಳ್ಳಿಗೆ ಹಾಕಿದರು. ತುಮಕೂರಿನ ಎಲ್ಲ ವ್ಯವಹಾರ ವ್ಯಾಪಾರವನ್ನು ಅಂತಿಮವಾಗಿ ಕೈಬಿಟ್ಟು ಇದ್ದ ಮನೆ ಮಾರಿ, ಸಾಲ ತೀರಿಸಿ ಅವರೆಲ್ಲ ತೀರ್ಥಹಳ್ಳಿಗೆ ಬಂದರು. ಅಲ್ಲಿ ಮಗನಿಗೇನೋ ಕೆಲಸವಾಯಿತು. ತಮಗೆ ಸಮಯ ಕಳೆಯಲೆಂದು ಮನೆ ಮುಂದೆ ಅವರು ಸಣ್ಣದೊಂದು ಅಂಗಡಿ ಇಟ್ಟುಕೊಂಡರು. ಚಿಲ್ಲರೆ ಅಂಗಡಿ, ಅಷ್ಟಿಷ್ಟು ವ್ಯಾಪಾರವಾಗುತ್ತದೆ. ಸಮಯ ಕಳೆಯಲು ಅವರಿಗೆ ಒಂದು ಸಾಧನ. ಶ್ರೀಮಂತರಾಗಿದ್ದ ತಮಗೆ ಈ ಗತಿ ಬಂತಲ್ಲ ಎಂದು ಅವರು ಕುರುಬಿದವರಲ್ಲ ವ್ಯಥೆಪಟ್ಟವರಲ್ಲ. ಅಂದು ಅವರು ಎಷ್ಟೊಂದು ಸರಳರೂ ಆತ್ಮೀಯರೂ ಆಗಿದ್ದರೋ ಈಗಲೂ ದಾಗೆಯೆ. ರಘುರಾಮನ ತಾಯಿ ನಾಗವೇಣಿಯ ತಂದೆ ಮಗಳ ಮದುವೆ ಮಾಡಲು ಹೊರಟಾಗ ಕೈಬಿಚ್ಚಿ ಸಾಲಕೊಟ್ಟವರು ಆನುಂದರಾಯರು. ಅವಳ ಮದುವೆಯಲ್ಲಿ ತಿರುಗಾಡಿದ್ದರು ಕೂಡ. ಅವಳು ಮದುವೆಯಾಗಿ ಗಂಡನ ಮನೆಗೆ ಹೋದಮೇಲೆ ಅವಳನ್ನು ನೋಡಲಾಗಲಿಲ್ಲ. ಆದರೆ ಅವಳ ವಿಷಯವನ್ನು ತಿಳಿದುಕೊಳ್ಳುತ್ತಿದ್ದರು. ಅವಳ ಗಂಡನ ಕತೆ ಕೇಳಿ-
“ಛೆ! ಸಂಸ್ಕಾರ ಜಾತಿ ಬಗ್ಗೆ ನಾವು ದೊಡ್ಡೆದೊಡ್ಡ ಮಾತಾಡತೇವಿ. ಶ್ರೀನಿವಾಸರಾಯರನ್ನ ಅವನ ಸಂಸ್ಕಾರಾನು ಕಾಪಾಡಲಿಲ್ಲ… ಅವನ ಜಾತೀನೂ ಕಾಪಾಡಲಿಲ್ಲ…” ಎಂದು ವ್ಯಥೆಪಟ್ಟಿದ್ದರು. ಇತ್ತೀಚೆಗೆ ಅವರು ತೀರ್ಥಹಳ್ಳಿಗೆ ಬಂದಮೇಲೆ ತಾಳಗುಪ್ಪೆಗೆ ಹೋಗುವ ಒಂದು ಸಂದರ್ಭ ಬಂದಿತ್ತು. ತಾಳಗುಪ್ಪೆಯ ಪ್ಲೈವುಡ್ ಕಂಪನಿಯಿಂದ ಪ್ಲೈವುಡ್ ಕೊಳ್ಳಲು ದಾಮೋದರರಾಯರು ಹೊರಟಾಗ-
“ನೀವು ಬನ್ನಿ…ಕಾರಿದೆ…ಹೋಗಿ ಬರೋಣ” ಎಂದು ಆಹ್ವಾನಿಸಿದರು.  ಪ್ಲೈವುಡ್ ಕಂಪನಿ ಬಳಿ ಕಾರಿನಿಂದ ಇಳಿದಾಗ ಹತ್ತಿರದಲ್ಲಿಯೇ ಇದ್ದ ಬಾಲವಾಡಿಯ ಹೊರಗೆ ನಿಂತ ರುಕ್ಮಿಣಿಯನ್ನ ದುರುದುರು ನೋಡಿ ಒಳ ಹೋದ ಆನಂದರಾಯರು ಕೆಲಸ ಮುಗಿದ ಮೇಲೆ ಮತ್ತೆ ಹೊರಬಂದು ನೇರವಾಗಿ ರುಕ್ಮಿಣಿಯ ಬಳಿಯೇ ಹೋದರು ಇವರ ಪರ್ತನಯಿಂದ ಕಸಿವಿಸಿಗೊಂದ ರುಕ್ಮಿಣಿ ಬೇರಡೆ ಮುಖ ತಿರುವಿದಾಗ ಆನಂದರಾಯರು-
“…ಮಗೂ ಬಾ ಇಲ್ಲಿ” ಎಂದು ಕರೆದರು.
“ನಿನಗೆ ಯಾರ ಮನೆಯಾಯ್ತು?” ಎಂದು ಕೇಳಿದರು.
“ಇಲ್ಲೇ ಆಯ್ತು…” ವರಟಾಗಿ ಉತ್ತರಿಸಿದಳು ರುಕ್ಮಿಣಿ.
“ಅದಾಯ್ತಲ್ಲ…ಯಾರ ಮನೆ ಅಂತ ಕೇಳಿದ್ದು…ಶ್ರೀನಿವಾಸರಾಯ ನಾಗವೇಣಿ ನಿನಗೇನಾಗಬೇಕು ?” ರುಕ್ಮಿಣಿ ನಾಲಿಗೆ ಕಚ್ಚಿಕೊಂಡಳು.
“ಮನೆಗೆ ಹೋಗೋಣ” ಎಂದಳವಳು ಬೇರೆ ಮಾತನಾಡದೆ.
“ನಾನು ನಾಗವೇಣಿಗೆ ದೂರದ ಸಂಬಂಧ ಮಗು…ನಿನ್ನ ಮುಖ ನಿನ್ನ ತಾಯಿ ಮುಖದ ಹಾಗೇನೆ…ಅದಕ್ಕೇನ ನಿನಗೆ ಅಷ್ಟು ಧೈರ್ಯವಾಗಿ ಕೇಳಿದ್ದು” ಅವರು ವಿವರಣೆ ನೀಡಿದರು. ಮನೆ ಎದುರು ಕಾರು ನಿಂತಾಗ ನಾಗವೇಣಿ ದೊರಬಂದಳು. ಮೊದಲು ಅವಳಿಗೆ ಆನಂದರಾಯರ ಪರಿಚಯ ಸಿಗಲಿಲ್ಲ. ಆನಂದರಾಯರೇ ಹೇಳತೊಡಗಿದಾಗ ಅವಳು ಕಣ್ಣೊರೆಸಿಕೊಂಡಳು. ಇಪತ್ತು ಇಪ್ಪತೈದು ವರ್ಷಗಳ ಹಿಂದೆ ಗಾಢವಾಗಿದ್ದ ಒಂದು ಸಂಬಂಧ ಪರಿಚಯ ಹೀಗೆ ಮತ್ತೆ ಚಿಗುರಿತು. ರಘುರಾಮ ಈ ಸಂಬಂಧ ಪರಿಚಯ ಬಿಳೆಯಲು ಕಾರಣನಾಗಿ ನಿಂತ. ಆದರೆ ಒಂದು ವಿಷಯದಲ್ಲಿ ಅವನಿಗೆ ಅಳುಕಿತ್ತು, ಆತಂಕವಿತ್ತು. ಕಾನುಮರಡಿಗೆ ಹೋಗಿ ಸೇರಿದ ಕೂಡಲೇ ಅವನು ಮನೋಹರಿಯ ವಶವರ್ತಿಯಾಗುತ್ತಿದ್ದ. ತೀರ್ಥಹಳ್ಳಿಯ ಈ ಜನ ಅವನ ಮನಸ್ಸಿನಿಂದ ದೂರವಾಗುತ್ತಿದ್ದರು.
* * *
ಗೋವಿಂದ ಕಾನುಮರಡಿಗೆ ಮರಳಿ ಒಂದು ಆರೋ ಏಳೋ ದಿನಗಳಾಗಿದ್ದವು. ಸಾಯಂಕಾಲ ಹೊತ್ತು ಕಂತುತ್ತಿದ್ದಾಗ ಬಂಡೆ ಮರಡಿ ದೀವರ ದ್ಯಾವ ಕಾನುಮರಡಿಯ ರಘುರಾಮನ ಮನೆಗೆ ಅವನನ್ನು ಹುಡುಕಿಕೊಂಡು ಬಂದ.
“ಅಯ್ಯಾ…ಒಂದು ವಿಷಯ ನಿಮಗೆ ತಿಳಿಸಿ ಹೋಗುವ ಅಂತ ಬಂದೆ” ಎಂದ ಆತ
“ಏನು ವಿಷಯ.”
“ಅಲ್ಲ ಕೊನೆಗೆ ಹೇಳಲಿಲ್ಲ ಅಂತ ಆಗಬಾರದಲ್ಲವೆ ?”
“ಹೌದಪ್ಪ…ವಿಷಯ ಏನು?”
 
“ನಿಮ್ಮ ಪ್ಲ್ಯಾಂಟೇಷನ್ ಬಲ ಮಿರೀಲಿರೋ ಕರಡದ ಗುಡ್ಡಕ್ಕೆ ಬೆಂಕಿ ಬಿದ್ದಿದೆ ಅಯ್ಯ….”
“ಸಾಯಂಕಾಲ ನೋಡಿ ಬಂದೆನಲ್ಲ ಮಾರಾಯ…”
“ಬೆಂಕಿ ಬೀಳಲಿಕ್ಕೆ ಎಷ್ಟು ಹೊತ್ತು ಬೇಕು ಅಯ್ಯ…ಗಾಳಿ ಪ್ಲ್ಯಾಂಟೇಷನ್ ಕಡೆ ಬೀಸ್ತಿದೆ. ನಿಮಗೆ ಹೇಳಿಹೋಗುವ ಅಂತ ಇಲ್ಲೀತನಕ ಬಂದೆ” ಎಂದ ಆತ ಜಗಲಿ ಇಳಿದು ಹೊರಡುತ್ತ. ವಿಷಯ ತಿಳಿದ ಮಹದೇವನ್,
“ಏನೂ ತೊಂದರೆಯಿಲ್ಲಪ್ಪ… ಅಗಳದ ತನಕ ಬೆಂಕಿ ಬಂದು ಆರಿ ಹೋಗುತ್ತೆ” ಎಂದು ಹೇಳಿದರಾ ರಘುರಾಮ ನಿಲ್ಲಲಿಲ್ಲ. ನಸುಕತ್ತಲಲ್ಲಿ ಮರಡಿಹಳ್ಳಿಗೆ ಬಂದು ಹೆಗ್ಗಡೆಯವರ ಮನೆ ಮಹಡಿಯ ಮೇಲೆ ಇಸ್ಪೀಟ್ ಆಡುತ್ತ ಕುಳಿತಿದ್ದ ಗೋವಿಂದನನ್ನು ಕರೆದುಕೊಂಡು ಪ್ಲ್ಯಾಂಟೇಷನ್‍ಗೆ ಬಂದ. ಬೆಂಕಿಯ ಆರ್ಭಟ ಕಡಿಮೆಯಾಗಿತ್ತು. ಅದರ ಸಣ್ಣ ನಾಲಿಗೆಗಳು ಕರಡ ಹುಲ್ಲನ್ನು ನೆಕ್ಕುತ್ತ ಉದ್ದಕ್ಕೂ ಮುಂದೆ ಮುಂದೆ ತೆವಳುತ್ತಿದ್ದವು. ಇಬ್ಬರೂ ಹಸಿಯ ಸೂಪ್ಪನ್ನು ಮುರಿದುಕೊಂಡು ಬೆಂಕಿಯ ನಾಲಿಗೆಯನ್ನು ನೆಲಕ್ಕೆ ಹೊಸಕಿ ಬೆಂಕಿ ಆರಿಸಿದರು. ಒಂದು ಗಂಟೆ ಇದೇ ಒಂದು ಕೆಲಸವಾಯಿತು. ಬೆಂಕಿ ಪೂರ್ಣ ಆರಿದಾಗ ಇದು ಇನ್ನು ಮುಂದೆ ಸಾಗುವುದಿಲ್ಲ ಎಂಬುದನ್ನು ಖಚಿತಪಡಿಸಿಕೊಂಡು ಇಬ್ಬರೂ ಅಲ್ಲಿಂದ ಹೊರಟರು, ಗೋವಿಂದ ರಘುರಾಮನನ್ನು ಬಂಡೆ ಮರಡಿಯವರೆಗೂ ಕರೆತಂದು ಬಿಟ್ಪು ತಾನು ಮರಡಿಹಳ್ಳಿಗೆ ಹಿಂತಿರುಗಿದ. ರಘುರಾಮ ಮನೆಗೆ ಬಂದಾಗ ಮಹದೇವನ್ ಮಲಗಿದ್ದ. ಊಟ ಬಡಿಸುತ್ತ ಮನೋಹರಿ ಕೇಳಿದಳು,
”ಬೆಂಕಿ ಆರಿಸಿ ಬಂದ.”
“ಹೌದು” ಎಂದಷ್ಟೇ ನುಡಿದು ಊಟ ಮುಗಿಸಿ ಎದ್ದ ರಘುರಾಮ.
* * *
ಕೋಣೆಗೆ ಬಂದು ಇನ್ನೇನು ಮಲಗಿಕೊಳ್ಳಬೇಕು ಅನ್ನುವಾಗ ಮನೋಹರಿ ಒಳಬಂದಳು. ರಘುರಾಮನಿಗೆ ಏನೇನೋ ಆಯಿತು. ಬಾಯಲ್ಲಿಯ ದ್ರವ ಆರಿತು. ಎದೆ ವೇಗವಾಗಿ ಬಡಿದುಕೊಳ್ಳತೊಡಗಿತು. ಮನೋಹರಿ ಬಾಗಿಲು ಸರಿಸಿ ಅವನಿಗೆ ತೆಕ್ಕೆಬಿದ್ದಳು. ಅವಳ ಕೋಮಲ ಶರೀರ ಇವನ ಶರೀರಕ್ಕೆ ಹೆಣಿದುಕೊಂಡಿತು. ಬೆಟ್ಟ ಹತ್ತುತ್ತಿರುವಂತೆ ಅವಳು ತೇಕತೊಡಗಿದಳು. ಅವನನ್ನು ವಶಪಡಿಸಿಕೊಳ್ಳಲು ಅವನ ಕಿವಿಯಲ್ಲಿ ತುಟಿಯಿರಿಸಿ ಅವಳೆಂದಳು,
“ಎಷ್ಪು, ದಿನ ಆಗೋಯ್ತು…ಬಾ…ಬಾ…”
 
* * *
ಆದರೆ ವಿಚಿತ್ರವೆಂದರೆ ರಘುರಾಮನ ಮೈಬಿಸಿ ಏರಲಿಲ್ಲ. ಅವನ ಮನಸ್ಸು, ಮುಂದಿನ ಕ್ರಿಯೆಗೆ ಸಿದ್ಧವಾಗಲಿಲ್ಲ. ದೇಹದಲ್ಲಿ ಬೆಂಕಿಯ ನಾಲಿಗೆಗಳು ಹೆಡೆ ಬಿಚ್ಚಲಿಲ್ಲ. ಹತ್ತು ನಿಮಿಷ ಇಪ್ಪತ್ತು ನಿಮಿಷ ಮನೋಹರಿ ಕೊಸರಾಡಿ ಉದ್ರೇಕಗೊಂಡು,
“ನೀನೂ ಅವರ ಹಾಗೇ ಆಗಿಬಿಟ್ಟೆ” ಎಂದು ತೀರ ತಿರಸ್ಕಾರದಿಂದ ಹೇಳಿ ಸರಿದುಬಿದ್ದ ಉಡುಪನ್ನು ಮೈಗೊತ್ತಿಕೊಂದು ಹೊರಟಾಗ ತುಸು ಕೆರಳಿದಂತಾದ ರಘುರಾಮ ಅವಳನ್ನು ನಿಲ್ಲಿಸಿ ಕೇಳಿದ-
“ಹಾಗಂದ್ರೆ ಏನು ಮನು ?”
“ಆವತ್ತಿನಿಂದ ಈವತ್ತಿನವರೆಗೆ ಅವರು ಹೀಗೇ ಆಡ್ತಾರೆ.”
“ಅಂದರೆ…” ನಿರಾಶೆ ಹತಾಶೆಯಿಂದ ಬಳಲಿದಂತಿದ್ದ ಮನೋಹರಿ ಮಂಚದ ಮೇಲೆ ಕುಳಿತಳು.
“ನಾನು ಮದುವೆಯಾಗಿ ಇವರ ಜತೆ ಬಂದೆ… ಮೊದಲ ರಾತ್ರಿ ಬಗ್ಗೆ ನನಗೆ ಏನೂ ಗೊತ್ತಿರಲಿಲ್ಲ. ಆದರೆ ಏನೇನೋ ಕಲ್ಪನೆ ಇತ್ತು… ಮೈಮನಸ್ಸು, ಏನನ್ನೋ ಬಯಸುತ್ತಿತ್ತು…” ರಘುರಾಮ ಅವಳ ಮುಖ ನೋಡಿದ ಮಂದ ಬೆಳಕಿನಲ್ಲಿ. ಅವಳು ಹೇಳುತ್ತಲೇ ಹೋದಳು. ಮಹದೇವನ್ ಒಳ ಬಂದದ್ದು, ಬಾಗಿಲು ಮುಚ್ಚಿದ್ದು, ದೀಪ ಸಣ್ಣಗೆ ಮಾಡಿದ್ದು, ಮಂಚದ ಮೇಲೆ ಕುಳಿತ ಮನೋಹರಿಯ ಬಳಿ ಬಂದು ಅವಳ ಕೈ ಹಿಡಿದುಕೊಂಡು ‘ಮನೋಹರಿ’ ಅಂದದ್ದು, ಇವಳು ನಾಚಿದ್ದು, ಹೆದರಿದ್ದು, ಮೊದಲ ಬಾರಿ ಗಂಡಿನ ಸ್ಪರ್ಷವಾಗಿ ರೋಮಾನಂಚನಗೊಂಡದ್ದು, ಆಗ ಮಹದೇವನ್ ನುಡಿದ…
“ನೀನು ತುಂಬಾ ಚೆನ್ನಾಗಿದೀಯಾ…” ಮನೋಹರಿ ಮಧುರವಾಗಿ ನಿಕ್ಕಳು.
“ಅವಳು ನಿನ್ನಷ್ಟು ಚನ್ನಾಗಿರಲಿಲ್ಲ” ಮೊದಲ ಹೆಂಡತಿಯ ವಿಷಯ ಹೇಳಿ…ಮನೋಹರಿಯ ಮುಖ ಹಿಡಿದು ಮುತ್ತಿಟ್ಪ  ಹಸಿದವನ ಹಾಗೆ ಮುಂದುವರಿಯುತ್ತ…
“ಅವಳಿಂದ ಈ ಮನೆಗೊಂದು ಮಗು ಬರಲಿಲ್ಲ ಮನು…ನೀನು ಈ ಕೊರತೇವ ಹೋಗಲಾಡಿಸಬೇಕು” ಎಂದ. ಮನೋಹರಿ ಮೈ ಮೇಲಿನ ಅರಿವು ಕಳೆದುಕೊಂಡಿದ್ದಳು. ಅವನ ಕೆಲಸಕ್ಕೆ ಅಡ್ಡ ಬಾರದೆ ಅವನನ್ನು ಉತ್ತೇಜಿಸಿದಳು. ಅವನ ಜತೆ ಕರಗಿದಳು. ಹಿಂದಿನದನೆಲ್ಲ ನೆನಪಿಗೆ ತುದುಕೊಳ್ಳುತ್ತ ಮತ್ತೆ ಮನೋಹರಿ ಬೆಂಕಿಯ ಜ್ವಾಲೆಯಾದಳು. ಮೇಲುಸಿರು ಬಿಡುತ್ತ ಅವಳು ವಿವರವಾಗಿ ಎಲ್ಲವನ್ನೂ ಹೇಳತೊಡಗಿದಾಗ ಮಂಕಾಗಿದ್ದ ರಘುರಾಮನ ಕಣ್ಣುಗಳು ಉರಿಯತೊಡಗಿದ್ದವು.
“ಹತ್ತೇ ನಿಮಿಷ… ಅವರು ಸೋತರು…ಸೂರಗಿದ್ದರು” ಎಂದು ಮನೋಹರಿ ಅಂದು ನಡೆದುದನ್ನು ಹೇಳುತ್ತಿರಲು ರಘುರಾಮ ಅವಳ ಮೇಲೆ ಆಕ್ರಮಣ ಮಾಡಿದ. ಅತಿ ಪ್ರಬಲವಾದ ಆಕ್ರಮಣ.
“ನೀನು ವಿಚಿತ್ರ ಮನುಷ್ಯ” ಎಂದು ಅವನ ಕಿವಿಯಲ್ಲಿ ಉಸಿರಿದಳು ಮನೋಹರಿ. ಎಷ್ಟೋ, ಹೊತ್ತಿನ ನಂತರ,
“ಯಾಕೆ?.”
“ಕಾಡಿಗ ಬೆಂಕಿ ಬೀಳಬೇಕಾದರೆ ಹೊರಗಿನಿಂದ ಕಿಡಿ ಹಾರಿ ಬಂದು ಬೀಳಬೇಕಂತೆ… ನೀನೂ ಹಾಗೆಯೇ…ನಾಡಿಯ ಇಲ್ಲವೆ ಕೇಳಿದರೆ ಮಾತ್ರ ನೀನು ಉರಿದೇಳೋದು…ಇಲ್ಲಾಂದ್ರೆ ನೀನು ಮಂಜುಗಡ್ಡೆ…ನಿನ್ನ ಮೈಯಲ್ಲಿ ತಾನಾಗಿ ಬೆಂಕಿ ಹತ್ತಿಕೊಳ್ಳೋದಿಲ್ಲ.” ಅವಳು ಲವಲವಿಕೆಯಿಂದ ಎದ್ದಳು. ಈ ವಿಚಿತ್ರ ಪರಿಸ್ಥಿತಿ ಹೀಗೆಯ ಮುಂದುವರಿಯಿತು. ಮನೋಹರಿ ಹೇಳಿದ್ದು ರಘುರಾಮನ ಅನುಭವಕ್ಕೂ ಬಂದಿತು. ಅವನು ಜ್ವಾಲೆಯಂತೆ ಉರಿದಳುತ್ತಿದ್ದುದು ಎರಡೇ ಬಾರಿಗೆ…ಮನೋಹರಿ ಮಹದೇವನ್ನರನ್ನ ಕಣ್ಣಾರೆ ಕಂಡಾಗ, ಇಲ್ಲವೆ ಮನೂಹರಿ ಬಾಯಿಂದ ಕಿವಿಯಾರೆ ಈ ವಿಷಯ ಕೇಳಿದಾಗ – ಈ ಎರಡೇ ಸಂದರ್ಭಗಳಲ್ಲಿ ಅವನ ಆಸೆ ಕರಳುತ್ತಿತ್ತು. ಅವನು ಸಿಡಿದು ನಿಲ್ಲುತ್ತಿದ್ದ. ಈ ದೌರ್ಬಲ್ಯವನ್ನು ಮೆಟ್ಟಿ ನಿಲ್ಲಲು ಅವನಿಂದ ಆಗಲಿಲ್ಲ. ಈ ವಿಷಯ ಏನೇ ಇರಲಿ, ಇದು ಅವನನ್ನು ತೀರ್ಥಹಳ್ಳಿಯಲ್ಲಿ ಕಾಡತೊಡಗಿತ್ತು. ಆನಂದರಾಯರ ಎದುರು ಯಶೋಧೆಯ ಹತ್ತಿರ ಮಾತನಾಡುತ್ತ ಕುಳಿತಾಗ ಇದು ನೆನಪಿಗೆ ಬಂದು ಆತ ಮಂಕಾಗುತ್ತಿದ್ದ. ಈ ವಿಷಯ ಇವರಿಗೆ ಗೊತ್ತಾದರೆ? ತನ್ನ ಬಗ್ಗೆ ಇವರು ಏನೆಲ್ಲ ತಿಳಿದುಕೊಳ್ಳಲಿಕ್ಕಿಲ್ಲ! ಆದರೂ ಧೈರ್ಯ ತಂದುಕೊಳ್ಳುತ್ತಾನೆ. ಇದು ಹತ್ತಿರವಿರುವ ಮಹದೇವನ್‍ಗೆ ಗೊತ್ತಿಲ್ಲ, ದೂರದ ಇವರಿಗೆ ಹೇಗೆ ತಿಳಿದೀತು ? ಈ ತರ್ಕದಿಂದಾಗಿ ಆನಂದರಾಯರ ಮನೆಗೆ ನಿರ್ಭಿಡೆಯಿಂದ ಹೋಗತೊಡಗಿದ. ಯಶೋಧೆಯೊಡನೆ ಮಾತಿಗೆ ಆರಂಭಿಸಿದ. ಗೋವಿಂದನ ಸಹಕಾರದಿಂದ ವಾರದಲ್ಲಿ ಎರಡು ದಿನ ಇಲ್ಲಿ, ಉಳಿದ ದಿನ ಅಲ್ಲಿ ಅವನು ಕಾಲ ಕಳೆಯುತ್ತಾನೆ. ಬೇಸಿಗೆ ಕಾಲ ಹಿಂದಾಗಿ ಮಲೆನಾಡಿಗೆ ಮಳೆ ಕಾಲಿಟ್ಟಿತು. ಮೊದ ಮೊದಲು ಗುಡುಗು ಮಿಂಚು ಗಾಳಿ ಇದ್ದುದು ಕ್ರಮೇಣ ಮಾಯವಾಗಿ ಮಳೆಯೊಂದೇ ಜಿಯೋ ಎಂದು ಸುರಿಯಲಾರಂಭಿಸಿತು. ಗೋವಿಂದ ಹೆಗಡೆ ಗೌಡರ ಮನೆ ಬಿಟ್ಟು ಹೊರಬರಲಿಲ್ಲ. ರಘುರಾಮ ಮಳೆಯಲ್ಲೇ ಪ್ಲ್ಯಾಂಟೇಷನ್‍ಗೆ ಹೋಗಿ ಬರುವುದು ಮಾಡುತ್ತಿದ್ದ.
* * *
ಒಂದು ದಿನ ತಾಳಗುಪ್ಪದಿಂದ ಪತ್ರ ಬಂದಿತು. ಎರಡೇ ಸಾಲಿನ ಪತ್ರ. ಈ ಪತ್ರ ತಲುಪಿದ ಕೂಡಲೇ ಎರಡು ದಿನ ಬಿಡುವು ಮಾಡಿಕೊಂಡು ಬಾ ಎಂದು ನಾಗವೇಷ ಬರೆದಿದ್ದಳು. ತಾಳಗುಪ್ಪಕ್ಕೆ ಹೋಗುವ ದಾರಿಯಲ್ಲಿ ತೀರ್ಥಹಳ್ಳಿಯಲ್ಲಿ ಇಳಿದ
“ಊರಿಗೆ ಹೋಗ್ತಿದೀನಿ ಅಮ್ಮ” ಎಂದು ಪಾರ್ವತಮ್ಮನಿಗೆ ಹೇಳಿದ.
“ಹಾಗಾ, ನಾನು ಕೇಳಿದೆ ಅಂತ ಹೇಳು ಅಮ್ಮನಿಗೆ” ಎಂದಳವಳು. ಯಶೋಧಾ,
“ಏನು ಸಿಗುತ್ತೆ ತಾಳಗುಪ್ಪದಲ್ಲಿ?”
“ಮಳೆಗಾಲದಲ್ಲಿ ಒಳ್ಳೆ ಮೀನು ಸಿಗುತ್ತೆ.”
“ಶಿ…ಅದಕ್ಕೆ ಹೋಗ್ತಿರೋದ?”
“ಹೌದು ನೀನೂ ಬಂದು ಬಿಡು… ಇಬ್ರು ಕಂಬ್ಳಿ ಕೊಪ್ಪೆ ಹಾಕಿಕೊಂಡು ಹೊರಟುಬಿಡೋಣ ಮೀನ ಬೇಟೆಗೆ” ಎಂದು ನಕ್ಕ. ಆನಂದರಾಯರು ಮಾತ್ರ ಏನೂ ಹೇಳಲಿಲ್ಲ.
* * *
ತಾಳಗುಪ್ಪದಲ್ಲೂ ಮಳೆಯೆ. ಬಸ್ ನಿಲ್ದಾಣದಿಂದ ಮನೆ ಸೇರುವಷ್ಟರಲ್ಲಿ ಬಟ್ಟೆ ಒದ್ದೆಯಾಗಿತ್ತು. ನಾಗವೇಣಿ ಟವಲು ಪಂಚೆ ತಂದು ಮಗನ ಕೈಗೆ ಕೊಟ್ಟಳು. ರುಕ್ಮಿಣಿ,
“ಅಲ್ಲೂ ಮಳೇನ” ಎಂದು ಕೇಳಿದಳು.
“ಹೌದು. ನಿನಗೆ ಸ್ಕೂಲಿಲ್ವ?”
“ಮಳೆ ಅಲ್ಲ…ಸ್ಕೂಲಿಗೆ ರಜ…ಚಿಕ್ಕ ಮಕ್ಕಳು ನೋಡು.” ತಮ್ಮಂದಿರಲ್ಲಿ ಕೊನೆಯವರು ಶಾಲೆಗಳಿಗೆ ಹೋಗಿದ್ದರು. ದೊಡ್ಡವರು ಕೆಲಸಕ್ಕೆ. ಎರಡನೇ ತಂಗಿ ಕಾಫಿ ಮಾಡಿ ತಂದುಕೊಟ್ಟಳು. ನೇರವಾಗಿ ಅಡಿಗೆ ಮನೆಗೆ ಹೋಗಿ ಒಲೆ ಎದುರು ಕುಳಿತುಕೊಂಡು ಅಡಕೆ ಸಿಪ್ಪೆಯನ್ನು ಒಲೆಗೆ ಹಾಕುತ್ತ ಮೈ ಕಾಯಿಸಿಕೊಳ್ಳುತ್ತಿದ್ದಾಗ ರುಕ್ಮಿಣಿ ಹಿಂದೆ ಬಂದು ನಿಂತಳು.
“ರಘುರಾಮಣ್ಣ…ಏನೋ ತೋರಸ್ತೀನಿ…ಏನು ಕೊಡ್ತೀಯ ?”
“ಏನು ?”
“ನಿನಗೆ ತುಂಬಾ ಬೇಕಾಗಿರೋ ವಸ್ತು…ತುಂಬಾ ಪ್ರಿಯವಾದ್ದು…”
“ಏನು ದೋಳಿಗೇನ?”
“ಅಲ್ಲಪ್ಪ…ಏನು ಕೊಡ್ತೀಯ ಹೇಳು ?”
“ನಿನಗೆ ಏನು ಬೇಕು.”
“ಏನು ಕೊಡ್ತೀಯ ಹೇಳು ”
“ಅದೇನು ರುಕ್ಕು?” ನಡುವೆ ನಾಗವೇಣಿ ಬಾಯಿ ಹಾಕಿದಳು. ಅವಳಿಗೆ ಗೊತ್ತಾಯಿತು.
“ಓ! ಅದಾ…ನಿನಗೆ ಕಾಗದ ಬರೆದಿದ್ದು” ಎಂದೇನೋ ಅವಳು ಹೇಳಹೊರಟಾಗ ರುಕ್ಮಿಣಿ,
“ನೋಡಿಲ್ಲಿ” ಎಂದು ರಘುರಾಮನ ಎದುರು ಒಂದು ಫೋಟೋ ಹಿಡಿದಳು. ಅದು ಯಶೋಧೆಯ ಫೋಟೋ.
“ಅರೆ ಇದು ಇಲ್ಲಿ ಹೇಗೆ ಬಂತು?  ಯಾರು ತಂದುಕೊಟ್ರು?” ಎಂದು ಚಕಿತಗೊಂಡ ರಘುರಾಮ ಫೋಟೋ ಕಿತ್ತುಕೊಂಡು ತಾಯಿಯ ಮುಖ ನೋಡಿದ.
ನಾಗವೇಣಿ, “ಈಗ ಎಂಟು ದಿನಗಳ ಹಿಂದೆ ಆನಂದರಾಯರು ಬಂದಿದ್ದರು” ಎಂದು ಈ ಹಿಂದೆ ಪ್ರಸ್ತಾಪಿಸಿದ್ದ ವಿಷಯವನ್ನು ಹೇಳತೊಡಗಿದಾಗ ರಘುರಾಮ ಕೇಳುತ್ತ ಕುಳಿತ.
* * *
ಆನಂದರಾಯರು ಮಗಳು ಯಶೋಧೆಯ ಮದುವೆ ಮಾಡಬೇಕೆಂದು ಕಳೆದ ಮೂರ್ನಾಲ್ಕು ವರ್ಷಗಳಿಂದ ಪ್ರಯತ್ನ ಪಡುತ್ತ ಬಂದಿದ್ದರು. ಹಿಂದಾಗಿದ್ದರೆ ಇದು ಸುಲಭವಾಗುತ್ತಿತ್ತೇನೋ. ಆಗ ಅವರು ಮಗಳಿಗೆಂದು ಒಂದಿಷ್ಟು ಬಂಗಾರ ಮಾಡಿಸಿದ್ದರು. ಬ್ಯಾಂಕಿನಲ್ಲಿ ಹಣ ಇಡಿಸಿದ್ದರು. ಆದರೆ ಅವರ ಕೈ ಬರಿದಾಗುತ್ತ ಬಂದ ಹಾಗೆ ಈ ಬಂಗಾರ ಹಣ ಮಾತ್ರವಲ್ಲ ಜನ ಕೂಡ ದೂರ ಸರಿದರು. ಒಂದೆರಡು ಕಡೆ ಮದುವೆಯ ಪ್ರಸ್ತಾಪ ಮಾಡಿ ವರದಕ್ಷಿಣೆ ವರೋಪಚಾರದ ಮಾತು ಕೇಳಿಬಂದುದ್ದರಿಂದ ಅವರು ಹಿಂದೆ ಸರಿದರು. ತೀರ್ಥಹಳ್ಳಿಗೆ ಬಂದ ಮೇಲಂತೂ ಈ ವಿಷಯ ಮರೆತು ಹೋದಂತಾಯಿತು. ಆದರೆ ರಘುರಾಮ ಹೆಗಲಿಗೆ ಚರ್ಮದ ಚೀಲ ತೂಗುಹಾಕಿಕೊಂಡು ಕಣ್ಣಿಗೆ ಕಪ್ಪು ಕನ್ನಡಕ ಹಾಕಿಕೊಂಡು ಅಂಗಡಿ ಬಾಗಿಲಿಗೆ ಬಂದಾಗ ಏನೋ ಆಸೆ ಚಿಗುರಿತ್ತು. ಅವನ ಗುಣ ಸ್ವಭಾವ ಅರಿತ ಮೇಲಂತೂ ಈ ಚಿಗುರು ಗಿಡ ಹೂ ಬಿಡುವ ಸನ್ನಾಹ ನಡೆಸಿತ್ತು. ಜೊತೆಗೇನೆ ಅವನು ಕೇವಲ ಫಾರೆಸ್ಟ್ ಗಾರ್ಡ್ ಎಂಬುದು ನೆನಪಿಗೆ ಬರುತ್ತಿತ್ತು. ನಾಗವೇಣಿಯ ಮದುವೆಯ ನಂತರ ಇವನ ಹಾಗೆಯೇ ಗಾರ್ಡ ಆಗಿದ್ದ ಇವನ ತಂದೆ ಅವಳನ್ನು ನೋಡಿಕೊಂಡ ರೀತಿ, ನಾಗವೇಣಿ ಗಂಡ ಬದುಕಿರುವ ತನಕ ಕಷ್ಟಪಟ್ಟಿದ್ದು ಎಲ್ಲ ಅವರಿಗೆ ಗೊತ್ತಿತ್ತು. ಹೀಗಾಗಿ ಮನಸ್ಸು ಏಕೋ ಅಳುಕುತ್ತಿತ್ತು. ಹುಡುಗ ಒಳ್ಳೆಯವ, ಸ್ನೇಹಮಯಿ, ಬುದ್ಧಿವಂತ. ತಂದೆಯ ಹಾಗೆ ಮಗ ಇರುತ್ತಾನೆ ಎಂದೇನಿಲ್ಲವಲ್ಲ. ಯಾರ ಅದೃಷ್ಟ ಹೇಗಿದೆಯೋ ಯಾರು ಬಲ್ಲರು ಎಂದು ಕೂಡ ಮನಸ್ಸು ವಿಚಾರ ಮಾಡಿತ್ತು. ಆದರೂ ಆನಂದರಾಯರು ಪಾರ್ವತಮ್ಮ ಈ ಬಗ್ಗೆ ದುಡುಕಲಿಲ್ಲ. ಅದೇ ಸಮಯಕ್ಕೆಂಬಂತೆ ಆನಂದರಾಯರ ಪರಿಚಿತರೊಬ್ಬರು ಬಂದು ನೆಂಟಸ್ತಿಕೆ ತಂದರು. ಆಗುಂಬೆಯ ಅಗಂಡಿಯೊಂದರಲ್ಲಿ ಕೆಲಸಕ್ಕಿರುವ ಹುಡುಗನಿಗೆ ಏಕೆ ಯಶೋಧೆಯನ್ನು ಕೊಡಕೂಡದು ಎಂದು ಕೇಳಿದರು. ರಾಮಕೃಷ್ಣ ಹೋಗಿ ಹುಡುಗನನ್ನು ನೋಡಿ ಬಂದ. ಹೀಗೇ ಮಾತನಾಡುತ್ತ ತಂಗಿಯ ಎದುರು-
“ಆಗುಂಬೆಗೆ ಹೋಗಿದ್ದೆ” ಎಂದ.
“ಏನು ಸಮಾಚಾರ?”
“ಶಂಕರಮೂರ್ತಿ ಅಂತ ಒಬ್ಬರನ್ನ ನೋಡಿ ಬಂದೆ…ಅವರು ನಿನ್ನನ್ನು ನೋಡಲಿಕ್ಕೆ ಬರತಾರೆ…ಮುಂದಿನ ವಾರ.”
“ಅಣ್ಣ…ನಾನು ಒಂದು ಮಾತು ಹೇಳಲ ?”
“ಹೇಳು.”
“ನೀನು, ಅಪ್ಪ, ಅಮ್ಮ ಹೇಳಿದ ಮಾತನ್ನ ನಾನು ಮೀರಬಾರದು…ಆದರೂ ನನ್ನ ಮನಸ್ಸಿನಲ್ಲಿರೋದನ್ನ ಹೇಳಿಬಿಡ್ತೀನಿ…ನಾಚಿಕೆ ಇಲ್ಲದವಳು ಅಂತ ಕರೀಬೇಡಿ…ನನಗೆ ರಘುರಾಮನ ಮೇಲೆ ಮನಸ್ಲು, ನಿಂತಿದೆ…”
“ಯಶೋಧ, ನಾವೆಲ್ಲ ವಿಚಾರ ಮಾಡಿದೀವಿ. ರಘುರಾಮ ಗಾರ್ಡು ಕಾಡಲ್ಲಿ ವಾಸ…”
“ಆಗುಂಬೇನೂ ಕಾಡೇ…ಆ ಶಂಕರಮೂರ್ತಿ ಸರಕಾರಿ ಕೆಲಸದ ಮೇಲೆ ಇಲ್ಲವಲ್ಲ…” ತಂಗಿಯನ್ನು ತುಂಬಾ ಪ್ರೀತಿಸುತ್ತಿದ್ದ ರಾಮಕೃಷ್ಣ ಮುಂದೆ ವಾದಕ್ಕೆ ಇಳಿಯಲಿಲ್ಲ.
“ಅಪ್ಪ ಅಮ್ಮನ ಹತ್ತಿರ ನಾನು ಮಾತಾಡ್ತೀನಿ…ಆಗುಂಬೆ ವಿಷಯಾನ ಕೈ ಬಿಡೋಣ…ನನಗೂ ರಘುರಾಮ ಒಪ್ಪಿಗೆ” ಎಂದ. ಆನಂದರಾಯರು ಈ ವಿಷಯವನ್ನು ಮತ್ತೊಮ್ಮೆ ತೀವ್ರವಾಗಿ ವಿಚಾರ ಮಾಡಿದರು. ರಘುರಾಮನ ಆಫೀಸ್‍ಗೆ ಹೋಗಿಯೂ ಅವನು ಹೇಗೆ ಏನು ಎಂದು ತಿಳಿದುಕೊಂಡು ಬಂದರು. ಮತ್ತೊಮ್ಮೆ ಯಶೋಧೆಯ ಎದುರು ಕುಳಿತು ಮಾತನಾಡಿದರು. ಯಶೋಧೆ ರಘುರಾಮನ ತಂದೆ ವಿಷಯ ಕೇಳಿ ನಕ್ಕಳು-
“ಅಪ್ಪನ ಹಾಗೇನೆ ಮಗ ಇರಬೇಕಾಗಿಲ್ಲ…” ಎಂದಳು.
“ಸರಿ ಮಗು…ನಿನಗೆ ಅಷ್ಟು ಮನಸ್ಸಿದೆ ಅಂದ್ರೆ ನಾನು ಮುಂದಿನ ವಿಚಾರ ಮಾಡ್ತೀನಿ” ಎಂದರವರು.  ಹಾಗೆಯೇ ಅವರಿಗೆ ಬೇರೊಂದು ವಿಷಯ ನೆನಪಿಗೆ ಬಂದಿತು…
“ನಾಗವೇಣಿಗೆ ಓರ್ವಳು ಮದುವೆಗೆ ಬಂದ ಮಗಳಿದ್ದಾಳೆ ರುಕ್ಮಿಣಿ. ಚೆನ್ನಾಗಿಯ ಇದ್ದಾಳೆ. ಅವಳನ್ನು ಏಕೆ ರಾಮಕೃಷ್ಣನಿಗೆ ತಂದುಕೊಳ್ಳಬಾರದು ” ಹೆಂಡತಿ ಮಗನ ಹತ್ತಿರ ಈ ವಿಷಯ ಮಾತಾಡಿ ಅವರು ತಾಳಗುಪ್ಪದ ಬಸ್ಸು ಹತ್ತಿದರು. ನಾಗವೇಣಿ ಮಗನನ್ನು ಕೇಳಿದಳು,
“ನಿನ್ನ ಅಭಿಪ್ರಾಯ ಏನು?”
“ರಾಮಕೃಷ್ಣ ಒಳ್ಳೇ ಹುಡುಗ…ಆದೀತು”
“ಯಶೋಧ…” ನಸುನಗುತ್ತ ಎದ್ದ ರಘುರಾಮ. ರುಕ್ಮಿಣಿ ಏನೋ ಓದುತ್ತ ಕುಳಿತಿದ್ದಳು ಹೊರಗೆ.
“ರಾಮಕೃಷ್ಣ ಅಂತ ನನ್ನ ಸ್ನೇಹಿತ…ತುಂಬಾ ಚೆನ್ನಾಗಿದ್ದಾನೆ…ಅವನ ಫೋಟೋ ತಂದಿದೀನಿ….” ರುಕ್ಮಿಣಿ ಎದ್ದು ಬಂದಳು. ರಘುರಾಮ ಪ್ಯಾಂಟಿನ ಕಿಸೆಯಿಂದ ಪಾಕೆಟ್ ಹೊರತೆಗೆದ.
“ನೋಡೆಬೇಕೇನು ?”
“ಹೌದು”
“ಏನು ಕೊಡೆತೀಯ ?” ಇವನು ತಮಾಷೆ ಮಾಡುತ್ತಿದ್ದಾನೆಂಬುದು ಅವಳಿಗೆ ತಿಳಿದುಹೋಯಿತು.
“ಓ” ಎಂದು ನಿರಾಶೆಯಿಂದ ಕೈ ಚೆಲ್ಲಿ ನಿಂತಳು. ರಘುರಾಮ ಚಪ್ಪಾಳೆ ತಟ್ಟಿ ನಕ್ಕು ಹೇಳಿದ-
“ನಾಳೆ ಹೋದ ಕೂಡಲೇ ಕಳಿಸುತ್ತೀನಿ.”
 

