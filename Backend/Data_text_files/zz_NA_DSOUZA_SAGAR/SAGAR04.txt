ಹೊಸ ಬಾಳಿಗೆ ನಾಂದಿಯೇ
ಮನೋಹರಿಯನ್ನು ಕರೆದುಕೊಂಡು ಶಿವಮೊಗ್ಗಕ್ಕೆ ಹೋಗಿ ಬಂದ ಮಹದೇವನ್ ಎರಡು ಸುದ್ದಿಗಳನ್ನು ತಂದಿದ್ದ. ಒಂದು, ಅವನು ಈ ತಿಂಗಳಲ್ಲಿ ನಿವೃತ್ತನಾಗಲಿದ್ದ ವಿಷಯ ಅವನ ಸೇವಾ ಪುಸ್ತಕದ ದಾಖಲೆಗೆ ಅನುಗುಣವಾಗಿ ಅವನಿಗೆ ಐವತ್ತೆದು ವರ್ಷ ತುಂಬಲಿದ್ದು, ಸರಕಾರ ಅವನಿಗೆ ಕೊಡಬೇಕಾದ ಗ್ರ್ಯಾಚುಯಿಟಿ ಕೊಟ್ಟು, ಅದನ್ನು ಸರಕಾರಿ ಸೇವೆಯಿಂದ ಮುಕ್ತನನ್ನಾಗಿ ಮಾಡುವ ವಿಚಾರದಲ್ಲಿತ್ತು. ಇನ್ನು ಎರಡನೆಯದಾಗಿ, ಮನೋಹರಿಗೆ
ನಾಲ್ಕು ತಿಂಗಳಾಗಿತ್ತು. ಈ ಎರಡು ತಿಂಗಳಿಂದ ದೇದಾಲಸ್ಯ, ವಾಂತಿ ಎಂದು ಬಳಲುತ್ತಿದ್ದ ಅವಳನ್ನು ಪರೀಕ್ಷೆಗೆಂದೆ ಶಿವಮೊಗ್ಗಕ್ಕೆ ಕರೆದೊಯ್ದಿದ್ದ ಮಹದೇವನ್. ಅವಳನ್ನು ಪರೀಕ್ಷೆ ಮಾಡಿದ ವೈದ್ಯರು ಅವಳು ತಾಯಿಯಾಗಲಿರುವುದನ್ನು ತಿಳಿಸಿದ್ದರು.  ಎರಡೂ ಮಹದೇವನ ಪಾಲಿಗೆ ಸಂತಸ ತಂದ ಸುದ್ದಿಗಳೆ. ವಯಸ್ಸು ಏರಿದ ಹಾಗೆ ಊರಿಗೆ ಹೋಗಬೇಕೆಂಬ ಉತ್ಕಟ ಆಸೆ ಅವನಲ್ಲಿ ಅಧಿಕವಾಗುತ್ತ ಹೋಗಿತ್ತು. ಊರಿನಲ್ಲಿ  ಜಮೀನಿತ್ತು. ಅದನ್ನು ಯಾರೋ ನೋಡಿಕೊಂಡಿದ್ದರು. ಬಿಸಿರಕ್ತದ ಆವೇಶದಲ್ಲಿ ಸರಕಾರಿ ಕೆಲಸ ಹುಡುಕಿಕೊಂಡು ಬಂದ ಆತ ಕೊನೆಕೊನೆಗೆ ಈ ಕೆಲಸವೆಂದರೆ ಬೇಸತ್ತಿದ್ದ. ಅವನ
ನಿವೃತ್ತಿಯ ವಿಚಾರವನ್ನು ಕಛೇರಿಯಲ್ಲಿ ಹೇಳಿದಾಗ ಅವನಿಗೆ ಸಂತೋಷವಾಯಿತು. ಸಾಕು  ಈ ಗುಲಾಮಗಿರಿ, ಇನ್ನು ಹೊರಟುಬಿಡೋಣ ಊರಿಗೆ ಎಂದು ನಿರ್ಧರಿಸಿದ. ಹೀಗೆಯೇ ತನಗೆ ಮಕ್ಕಳಾಗಲಿಲ್ಲವಲ್ಲ ಎಂಬ ಕೊರಗು ಅವನಲ್ಲಿತ್ತು. ಮೊದಲ  ಹೆಂಡತಿ ಈ ಚಿಂತೆಯಲ್ಲಿಯೇ ಸತ್ತಿದ್ದಳು. ಮಕ್ಕಳಿಗಾಗಿಯೇ ಅವನು ಎರಡನೇ ಮದುವೆಯಾಗಿದ್ದ. ಮನೋಹರಿ ಕೂಡ ಮಕ್ಕಳಿಗಾಗಿ ಹಂಬಲಿಸುತ್ತಿದ್ದಳು. ಮೊದಲ ಹೆಂಡತಿಗಿಂತ ಹೆಚ್ಚು ಕಠಿಣಳಾಗಿದ್ದ ಮನೋಹರಿ ಒಂದೊಂದು ರಾತ್ರಿ ರಾಕ್ಷಸಿಯೇ ಆಗಿಬಿಡುತ್ತಿದ್ದಳು. ಮೊದಲ ಹೆಂಡತಿ ಮಕ್ಕಳಿಗಾಗಿ ಯಾತ್ರೆ ನಿಯಮಗಳನ್ನು ಆಚರಿಸುತ್ತಿದ್ದಳು. ಅವಳು ಹೇಳಿಕೊಳ್ಳದಹರಕೆ ಇರಲಿಲ್ಲ, ಮಾಡೆದ ನೇಮವಿರಲಿಲ್ಲ.
ಆದರೆ ಮನೋಹರಿ ವ್ರತ ಪೇಮಗಳ ಗೊಡವೆಗೆ ಹೋಗಲಿಲ್ಲ. ತಾನು ಒಂದು ಬಾರಿ ಹಿಂದಿನ ಹೆಂಡತಿಯ ವಿಷಯ ಹೇಳಿದ್ದಾಗ ಅವಳು ಕೆಣಕಿದ್ದಳು. “ಮಕ್ಕಳನ್ನ ಕೊಡೋದು ದೇವರು ಅಂತ ಯಾರು ಹೇಳಿದ್ದು… ಮಕ್ಕಳನ್ನ  ಕೊಡಬೇಕಾದವನು ಗಂಡ…ಬೆಳಸಬೇಕಾದವಳು ಹೆಂಡತಿ” ಎಂದಿದ್ದಳು. ಅಂತೆಯೇ ತನ್ನಿಂದ ಪಡೆಯುವ ಕಾರ್ಯವನ್ನು ಅವಳು ಚೆನ್ನಾಗಿಯ ನಡೆಸಿದಳು. ಅವಳಿಗೆ ಈಗನಾಲ್ಕು ತಿಂಗಳು.
 
ಇದು ವೃದ್ಧಾಪ್ಯದಲ್ಲಿ ತನಗೆ ದೊರೆತ ಮತ್ತೊಂದು ಬಳುವಳಿ ಎಂಬಂತೆ ಹಿಗ್ಗಿದ  ಹದೇವನ್.. ರಘುರಾಮನಿಗೆ ಈ ಎರಡೂ ವಿಷಯ ತಿಳಿಸಿದ.
“ನಾನು ಇನ್ನು ಐದಾರು ದಿನಗಳಲ್ಲಿ ಹೊರಟೆ” ಎಂದ.
“ಬಂಗಲೆಗೆ ಸದ್ಯಕ್ಕೆ ಯಾರೂ ಬರೂದಿಲ್ಲವಂತೆ…ಹೊಸದಾಗಿ ಯಾರನ್ನಾದರೂ ತೊಕೋಬೇಕು ಅಂತಿದ್ರು” ಎಂದು ಕೇಳಿದ.
“ನೀನು ಊಟಕ್ಕೆ ಏನು ಮಾಡ್ತೀಯ ರಘುರಾಮ?” ಎಂದು ಕೇಳಿದ. ರೆಮನೆಯಿಂದ ಇವರ ಮಾತು ಕೇಳಿಸಿಕೊಳ್ಳುತ್ತಿದ್ದ ಮನೋಹರಿ ಅಲ್ಲಿಂದಲೇ ಕೇಳಿದಳು_
“ಯಶೋಧೆ ಯಾವಾಗ ಬರ್ತಾರೆ…ಅವರು ಹೋಗಿ ತುಂಬಾ ದಿನ ಆಯಿತಲ್ಲ…”
“ಬರ್ತಾಳೆ….”
ರಘುರಾಮ ಚುಟುಕಾಗಿ ಉತ್ತರಿಸಿದ. ಇದಾದ ಒಂದೆರಡು ದಿನಗಳನಂತರ ಮಹದೇವನ್. ತಾನು ಊರಿಗೆ ಹೋಗುವ ವಿಷಯವನ್ನು ಮರಡಿಹಳ್ಳಿಯ ಕೆಲವರಿಗೆ ತಿಳಿಸಲೆಂದು ಹೋಗಿದ್ದ. ರಘುರಾಮ ಮನೆಯಲ್ಲಿಯೇ ಇದ್ದ. ಮನೋಹರಿ ಬಂದು ಅವನ ಎದುರು ನಿಂತಳು.
“ನಾನು ಊರಿಗೆ ಹನೋಗತಿದೀನಿ” ಎಂದಳವಳು. ರಘುರಾಮ ಏನನ್ನೂ ಮಾತನಾಡಲಿಲ್ಲ.
“ವಿಷಯಾನ ಅವರು ಹೇಳಿದಾರಲ್ಲ?”
“ಏನು ವಿಷಯ?”
“ನಾನು ತಾಯಿಯಾಗಿದೀನಿ..” ಅವಳು ಅವನ ಕೈಯನ್ನು ತನ್ನ ಹೊಟ್ಟೆಯ ಮೇಲಿರಿಸಿಕೊಂಡಳು. ಅವನಿಗೂ ಒಂದು ಬಗೆಯ ಪುಳಕ.
“ಗೊತ್ತು.”
“ನನಗೆ ಅದೊಂದೇ ಆಸೆಯಿತ್ತು…ಅದಕ್ಕಾಗಿ ನಾನು ಏನೇನೋ ಮಾಡಿಬಿಟ್ಪೆ,… ಯಶೋಧಾಗೆ ನಮ್ಮ ಮೇಲೆ ಅನುಮಾನ ಬಂದಿರಬಹುದು… ಹೇಗಾದ್ರೂ ಮಾಡಿ ಅವಳಿಗೆ ಸಮಾಧಾನ ಹೇಳಿ ಅವಳನ್ನ ಇಲ್ಲಿಗೆ ಕರಕೊಳ್ಳಿ.”  ಅವಳು ರಘುರಾಮನ ಮುಖ ಮೈ ಸವರಿದಳು. ಅವಳ ಕಣ್ಣಿನಿಂದ ಒಂದೆರಡು ಹನಿಗಳು ಉದುರಿದವು. ಅಷ್ಟು ಹೇಳಿ ಅವಳು ತನ್ನ ಮನೆಗೆ ಹೋದಳು. ರಘುರಾಮ ತನ್ನ ಮುಖದ ಮೇಲೆ ಬಿದ್ದ ಅವಳ ಕಣ್ಣೀರನ್ನು ತೊಳೆದುಕೊಳ್ಳದೆ ಹಾಗೆಯೇ ಕುಳಿತಿದ್ದ.
* * *
ಮಹದೇವನ್ ಮನೆ ಸಾಮಾನು ಹೆಚ್ಚಿರಲಿಲ್ಲ. ಪಾತ್ರೆ ಪಗಡಿಗಳನ್ನು ಅವನೇನೂ ತಂದಿರಲಿಲ್ಲ ತರಬೇಕಾಗಿಯೂ ಇರಲಿಲ್ಲ. ಒಂದೆರಡು ಟ್ರಂಕುಗಳು ಪೆಟ್ಪಿಗೆ ಅಷ್ಟೆ. ದ್ಯಾವ ಮತ್ತೆ ಗಾಡಿ ತಂದ. ಬೋರ್ಡುರ್Àಗಲ್ಲಿನವರೆಗೆ ರಘುರಾಮ ಅವರ ಜತೆ ಹೋದ. ಬಸ್ಸಿಗೆ ಸಾಮಾನು ಏರಿಸಿದಾಗ ಒಳಗೆ ಕುಳಿತ ಮನೋದರಿ, “ಬರ್ತೀನಿ” ಎಂದಳು.
ಮಹದೇವನ್ ಕೂಡ-”ನೆನಪಿರಲಿ” ಎಂದ.  ಬಸ್ಸು ಮಂಗಳೂರಿನ ದಾರಿ ಹಿಡಿದಾಗ ರಘುರಾಮ ನಿಧಾನವಾಗಿ ಕಾನುಮರಡಿಯತ್ತ ತಿರುಗಿದ. ಅವನಿಗೆ ಅಸ್ಪಷ್ಪವಾದ ಒಂದು ಸಂಕಟವಾಗಿತ್ತು. ಮನೋಹರಿಯ ಉದ್ವೇಗ ಅದೇನೇ ಆಗಿರಲಿ ಅವಳಿಂದ ಅವನು ಸುಖಪಟ್ಟಿದ್ದ. ಯಶೋಧೆಯನ್ನು ವಂಚಿಸಿಯೂ, ಇವಳಿಂದ ಅನಂದವನ್ನು ಪಡೆದಿದ್ದ. ಈಗ ಇವಳೂ ದೂರವಾದಳು. ಜಡದೇದವನ್ನು ಎಳೆದುಕೊಂಡು ಅವನು ಮನೆಗೆ ಬಂದ. ಯಶೋಧೆಗೆ ಒಂದು ಸತ್ಯವಾದ ಮಾತನ್ನು ಅವನು ಹೇಳಿದ್ದ. ಮನೋಹರಿ ಅಷ್ಟು  ಸನಿಹದಲ್ಲಿದ್ದರೂ, ಅವಳೊಡನೆ ಅವನಿಗೆ ಸಂಬಂಧ ಬೆಳೆದಿದ್ದರೂ, ಅವಳು ಅವನ ಮನಸ್ಸಿಗೆ ಎಂದೂ ಬಂದಿರಲಿಲ್ಲ. ಅವಳು ನೋಡಲು ತಕ್ಕಮಟ್ಟಿಗಿದ್ದಳು. ಆದರೆ ಒರಟೊರಟಾಗಿ ಇದ್ದುದರಿಂದ ಅವಳನ್ನು ನೋಡಿದಾಗ ಮೈಮೇಲೆ ತಂಗಾಳಿ ಬೀಸಿ ಹೋದಂತಾಗುವುದರ ಬದಲು ಕರಡದ ಬ್ಯಾಣಕ್ಕೆ ಹತ್ತಿಕೊಂಡ ಬೆಂಕಿಯ ಝಳ ಮೈಗೆ ತಗುಲಿದಂತಾಗುತ್ತಿತ್ತು.  ಅವಳ ಮಾತು ಕೂಡ ಹಾಗೆಯೆ. ನಡಿಗೆಯಲ್ಲೂ ಏನೋ ಮಾದಕತೆ. ಅವಳಿಗೆ ತದ್ವಿರುದ್ಧ ಯಶೋಧೆ. ಹೀಗೆಂದೇ ಅವನು ಹೇಳಿದ್ದ. ತಾನು ಯಾವತ್ತೂ ಮನೋಹರಿಯನ್ನು ಪ್ರೀತಿಸಿರಲಿಲ್ಲವೆಂದು. ತನ್ನ ಮತ್ತು ಮನೋಹರಿಯ ನಡುವಣ ಸಂಬಂಧವನ್ನು ಯಶೋಧೆ ವ್ಯಭಿಚಾರ ಎಂದು ಕರೆದಳು.
ಇದ್ದೀತು. ತಾನು ಈ ಸಂಬಂಧ ಸರಿ ಎಂದು ಹೇಳುವುದಿಲ್ಲ. ಆದರೆ ಈ  ಬಂಧವನ್ನು ಮುರಿದುಕೊಳ್ಳಲು ತನಗೆ ಈವರೆಗೂ ಸಾಧ್ಯವಾಗಲಿಲ್ಲವಲ್ಲ ಎಂಬುದೇ ಚಿಂತೆ. ಅದೊಂದು ದುರ್ಬಲ ಕ್ಷಣ. ಗಾಢ ನಿದ್ರೆಯ ನಡುವೆಯೂ ತನಗೆ ಮನೋಹರಿಯ ಆರ್ತ ದನಿ ಕೇಳಿಬರುತ್ತಿತ್ತು. ನಂತರ ನಡೆಯುತ್ತಿದ್ದುದೆಲ್ಲ ಯಾಂತ್ರಿಕವಾಗಿ. ಆದರೆ ಈಯಾಂತ್ರಿಕ ಕ್ರಿಯೆ ಕೂಡ ತನ್ನ ದೇಹದ ಆನಂದದ ಮಿಡಿತಕ್ಕೆ ಕಾರಣವಾಗಿತ್ತು.ತಾನು ಯಶೋಧೆಗೆ ಒಂದು ಸತ್ಯವನ್ನು ಹೇಳಿದೆ. ಮನೋಹರಿ ತನಗೊಂದು ಸತ್ಯವನ್ನು ಹೇಳಿ ಹೋದಳು.
ಮಗುವಿಗಾಗಿ ಮಾತ್ರ ನಾನು ಈ ಆಟ ಆಡಿದೆ ಎಂಬ ಸತ್ಯ. ತನ್ನ ಕೈ ತೆಗೆದುಕೊಂಡು ಅವಳು ಹೊಟ್ಪೆಯ ಮೇಲಿರಿಸಿಕೊಂಡಾಗ ಆದ ಪುಳಕ ಅನುಪಮವಾದದ್ದು. ಅಲೌಕಿಕವಾದದ್ದು. ಅವಳ ಹೊಟ್ಪೆಯಲ್ಲಿ ಮಿಸುಕಾಡುತ್ತಿರುವ ಮಗು  ತನ್ನದೇ, ಹಾಗಾದರೆ? ಇದು ಯಶೋಧೆಗೆ ತಾನು ಬಗೆದ ಇನ್ನೊಂದು ದ್ರೋಹವಾಯಿತಲ್ಲ. ತಾನು ಮನೋಹರಿಯನ್ನು ಪ್ರೀತಿಸಲಿಲ್ಲ ಎಂಬ ಮಾತನ್ನ ಅವಹೇಳನ ಮಾಡಿದ ಹಾಗೆ, ಕಾಲಲ್ಲಿ ಹಾಕಿ ತುಳಿದ ಹಾಗೆ, ಮನೋಹರಿಯ ಹೊಟ್ಟೆ, ಉರುಟು ಉರುಟಾಗಿ   ರೂಪುಗೊಂಡಿತ್ತು. ಮನೋಹರಿಯನ್ನು ತಾನು ಪ್ರೀತಿಸಲಿಲ್ಲ ಹೌದು. ಆದರೆ ತನ್ನದೊಂದು ಅಂಶವನ್ನು ಅವಳಲ್ಲಿ ಬಿತ್ತಿ ಅದನ್ನು ಬೆಳೆಯಲು ಅವಕಾಶ ಮಾಡಿಕೊಟ್ಟೆ- ಗೊಂದಲ.
ಗೋಜಲು ಗೋಜಲಾದ ವಿಚಾರಗಳು. ಒಂದೇ ಬಾರಿಗೆ ಏಳೆಂಟು ಪಟಾಕಿಗಳಿಗೆ ಬಿಂಕಿ ಇಟ್ಪು, ಅಷ್ಟೂ ಪಟಾಕಿಗಳು ಒಂದೇ ಸಾರಿ ಆಸ್ಪೋಟಗೊಳ್ಳುವುದನ್ನು ಕಾಯುತ್ತ ನಿಂತಂತಹಾ ಅನುಭವ. ಊಟ ಬೇಕು ಅನಿಸಲಿಲ್ಲ. ಕಣ್ಣಿಗೆ ನಿದ್ದೆ ಬರಲಿಲ್ಲ. ಹುಚ್ಚು ಹಿಡಿದವನ ಹಾಗೆ ಕಾಡು ಮೇಡು ಅಲೆದೆ. ಬಸಲರ ಈರ ಕಾಡಿನಲ್ಲಿ ಹಸಿ ಮರ ಕಡಿಯುತ್ತಿರುವುದನ್ನು ಕಂಡು ರೊಚ್ಚಿಗೆದ್ದು ಅವನನ್ನು ಕಾಲಿನಿಂದ ಒದ್ದು ಹಣ್ಣು ಮಾಡಿದ! ಹಿರೆಗೌಡರು ಶ್ರೀಗಂಧದ ಮರ ಕಡಿಯುವ ಸನ್ನಾಹ ಮಾಡಿ ಇವನ ಕೈಗೆ ಹಣ ಕೊಡಲು ಬಂದಾಗ-
“ಗೌಡರೆ, ಲಂಚ ಗಿಂಚ ಕೊಟ್ಪು, ಈ ಕಲಸ ಮಾಡಲಿಕ್ಕ ಹೋಗಬೇಡಿ. ನಾನು ಹಣ ಮುಟ್ಟೋದಿಲ್ಲ-ನೀವು ಗಂಧದ ಮರ ಕಡೀಬೇಡಿ” ಎಂದು ಖಡಾಖಂಡಿತವಾಗಿ ಹೇಳಿದ… ಹೀಗೆ ತಿರುಗಾಡುತ್ತ ರಘುರಾಮಯ್ಯ. ಕೆಳ ಮರಡಿಯಿಂದ ಮರಡಿಹಳ್ಳಿಗೆ ತಿರುಗಿದಾಗ, ಗದ್ದೆಯಂಚಿನ ಮನೆಯೊಂದರಿಂದ ಗೌಡರ ಮಗ ರುದ್ರಪ್ಪ ಕರೆದ ಹಾಗಾಯಿತು.
“ಬನ್ನಿ ಫಾರೆಸ್ಟ್ರೇ” ಎಂದ ಆತನ ಮನೆಯ ಹೊರ ಬಂದು. ತಲೆ ಕೆಟ್ಟುಹೋದಂತಾಗಿದ್ದ ರಘುರಾಮ ಅತ್ತ ತಿರುಗಿದ.
“ಬರ್ರೀ…ಬರ್ರೀ…”
ಮನೆಯಲ್ಲಿ ಬೇರೆ ಯಾರೂ ಇರಲಿಲ್ಲ. ಅದು ರುದ್ರಪ್ಪ ಕುಡಿಯಲೆಂದೇ ಕಟ್ಪಿಕೊಂಡ  ಗದ್ದಮನೆ. ಆಗಾಗ್ಗೆ ಅವನಿಗೆ ಬೇಕಾದ ಒಂದು ಹುಡುಗಿಯನ್ನು ಅಲ್ಲಿಗೆ ಕರೆತಂದು ಒಂದೆರಡು ದಿನ ಇರಿಸಿಕೊಳ್ಳುತ್ತಿದ್ದುದೂ ಇತ್ತು. ರಘುರಾಮ ಈ ವಿಷಯ ಕೇಳಿದ್ದ. ರುದ್ರಪ್ಪನ ಪರಿಚಯವೂ ಅವನಿಗಿತ್ತು. ಆದರೆ ಈವರೆಗೆ ಇಲ್ಲಿಗೆ ಬಂದಿರಲಿಲ್ಲ ಅಷ್ಟೆ. ಈಗ ಹೋಗಿ  ಒಳಗೆ ಹಾಸಿದ ಕಂಬಳಿಯ ಮೇಲೆ ಕುಳಿತ. ಎದುರು ಅರೆ ತುಂಬಿದ ಬಾಟಲಿ.  ಸೋಡಾ ಬಾಟಲಿಗಳು.ಕಾಗದದಲ್ಲಿ ಖಾರ, ಪಕೋಡ ಇತ್ಯಾದಿ. ರುದ್ರಪ್ಪ-”ಡ್ಯೂಟಿ ಮೇಲೆ ಹೊರಟಿದ್ರ?” ಎಂದು ಕೇಳಿದ.
“ಹೌದು…. ಕಾಡು ತಿರುಗೋದು ನಮ್ಮ ಡ್ಯೂಟಿ…”
“ಮಾಡಬೇಕಲ್ಲ…” ಖಾಲಿ ಲೋಟವನ್ನು ಕೈಗೆತ್ತಿಕೊಂಡ ರುದ್ರಪ್ಪ-
“ಸ್ವಲ್ಪ ರುಚಿ ನೋಡ್ತಿರಾ ?”
ರಘುರಾಮ ಮಾತನಾಡಲಿಲ್ಲ. ಲೋಟವನ್ನ ನೋಡುತ್ತ ಕುಳಿತ.  ಬ್ರಾಂದಿಯನ್ನು ಮೊದಲು ಲೋಟಕ್ಕೆ ಬಗ್ಗಿಸಿ ನಂತರ ಸೂಡಾ ಬಿರೆಸಿ, “ತೂಕೊಳ್ಳಿ….. ಏನೋ ಆಗೋಲ್ಲ” ಎಂದ ರುದ್ರಪ್ಪ. ಏನೋ ಆಗುತ್ತದೆ ಎಂಬ ಭೀತಿ, ಚಿಂತ ಈಗ ಇರಲಿಲ್ಲ ರಘುರಾಮನಿಗೆ. ಏನಾದರೂ ಆಗಬೇಕು. ತಲೆಯೊಳಗೆ ಕುಣಿಯುತ್ತಿರುವ ಭೂತಗಳ ನರ್ತನ ನಿಲ್ಲಬೇಕು ಎಂದ ಆತ ಲೋಟ ಕೈಗೆತ್ತಿಕೂಂಡ.
* * *
ಆನಂದರಾಯರು ಕಾನುಮರಡಿಗೆ ಬಂದದ್ದು ಎಂಟು ಗಂಟೆಗೆ. ರಘುರಾಮನ ಮನೆಗೆ ಬೀಗ, ಮಹದೇವನ್ ಮನೆಗೂ ಬೀಗ. ಪಾರ್ವತಮ್ಮ ಅವರಿಗೆ ಚೆನ್ನಾಗಿಯೇ ಮನೆಯ ಗುರುತು ಹೇಳಿದ್ದಳು. ಮನೆಗಳ ಎದುರಿನ ಬಂಗಲೆ ಬೇರೆ ಫಾರೆಸ್ಪ್ ಲಾಡ್ಜ್, ಕಾನುಮರಡಿ’ ಎಂಬ ಬೋರ್ಡನ್ನು ಹೊತ್ತು ನಿಂತಿತ್ತಲ್ಲ.
“ಎಲ್ಲಿ ಹೋದರು ಇವರು ?” ಎಂದು ವಿಚಾರ ಮಾಡುತ್ತ ಅವರು ಹಳ್ಳಿ ದಾರಿ ಹಿಡಿದರು. ಬಂಡೆಮರಡಿಯ ಬಳಿ ದ್ಯಾವ ಎದುರಾದ.
“ಎಲ್ಲಾಯ್ತು ಸ್ವಾಮಿ ?” ರಾಯರು ಪರಿಚಯ ಹೇಳಿದರು.
“ರಘುರಾಮಣ್ಣ ಒಬ್ರೇ ಇದಾರೆ…ಅಮ್ಮ ತಾಳಗುಪ್ಪಕ್ಕೆ ಹೋಗಿದಾರಂತೆ…”
“ಮತ್ತೆ….ಪಕ್ಕದ ಮನೆಯವರು ?”
“ಅವರು ಹೋಗಿ ಸುಮಾರು ದಿನ ಆತು…ಮಹದೇವಣ್ಣನಿಗೆ ಪಿಂಚಣಿ ಆಯ್ತು…”
“ಈಗ ರಘುರಾಮಯ್ಯ. ಎಲ್ಲಿ?”
“ಅವರು….” ದ್ಯಾವ ಅನುಮಾನಿಸಿದ.
“ನೀವು ಒಂದು ಕೆಲಸ ಮಾಡಿ… ಬಂಗಲೇಲಿ ಕೂತಿರಿ….ನಾನವರನ್ನ ಕರಕೊಂಡು ಬರತೀನಿ” ಎಂದ. ಆನಂದರಾಯರು ಹಿಂತಿರುಗಿದರು. ಬಂಗಲೆಯ ಜಗಲಿಯ ಮೇಲೆ ಬೆತ್ತದ ಕುರ್ಚಿಗಳು, ಹೋಗಿ ಕುಳಿತರು. ಸುತ್ತ  ಮುರಗಳು ಬೆಳೆದಿದ್ದವು. ಜನರ ಸುಳಿವಿಲ್ಲದ ಪ್ರದೇಶ, ಆದರೆ “ಭಯಾನಕವಾಗಿರಲಿಲ್ಲ. ಬಂಗಲೆ ಪಕ್ಕದ ನಂದಿ ಮರಗಳು ಕೀಗುಡುತ್ತಿದ್ದವು, ಹಕ್ಕಿಗಳ ಗದ್ದಲವಿತ್ತು. ಅವರು ರಘುರಾಮನಿಗಾಗಿ ಕಾದರು. ಯಶೋಧೆ ತಾಳಗುಪ್ಪಕ್ಕೆ ಹೋದ ಸುದ್ದಿ ಅವರಿಗೆ ಹೊಸದು. ಯಶೋಧೆ ತೀರ್ಥಹಳ್ಳಿಗೆ ಬಾರದೇ ತಿಂಗಳುಗಳಾಗಿದ್ದವು. ಒಂದೆರಡು ಬಾರಿ ರಘುರಾಮ ಬಂದಿದ್ದಗಡ್ಡ ಬೆಳೆಸಿಕೊಂಡಿದ್ದ. “ಏನು ಸಮಾಚಾರ?” ಎಂದು ಕಳಿದಾಗ,
“ಕೆಲಸ…” ಎಂದು ಉತ್ತರಿಸಿದ. ಯಶೋಧೆ ಚೆನ್ನಾಗಿದ್ದಾಳೆ ಎಂದು ಹೇಳಿದ್ದ. ಮತ್ತೆ ಅತ್ತ ಯಾರೂ ಸುಳಿದಿರಲಿಲ್ಲ. ಪಾರ್ವತಮ್ಮ ಐದಾರು ಬಾರಿ ಹೇಳಿದ್ದಳು.
“ಹತ್ರ ಇದೆಯಪ್ಪ….ಹೋಗಿ ನೋಡಿಕೊಂಡು ಬನ್ನಿ.” ಅವಳ ಗಲಾಟೆ ಅತಿಯಾದಾಗ ತಾನು ಬಂದಿದ್ದೆ. ಇಲ್ಲಿ ನೋಡಿದರೆ ಮನೆಗೆ ಬೀಗ. ಯಶೋಧೆ ಇಲ್ಲ. ರಘುರಾಮ ಇನ್ನಲ್ಲೋ. ಮಗಳು ಅಳಿಯ ಚೆನ್ನಾಗಿದ್ದಾರೆ ಎಂದು  ನಿಶ್ಚಿಂತೆಯಿಂದ ಇದ್ದ. ಇವರಿಗೆ ಏನೂ ಆಗಿರಲಿಕ್ಕಿಲ್ಲ. ಅಳಿಯ ಒಳ್ಳೆಯವ. ಮಗಳು ಅಷ್ಟೆ. ಸುಮ್ಮನೆ ಇಲ್ಲದ್ದನ್ನು ವಿಚಾರ ಮಾಡಬಾರದು. ರಘುರಾಮ ಬಂಗಲೆ ಸುತ್ತು ಹಾಕಿಮೆಟ್ಟಲೇರಿ ಮೇಲೆ ಬಂದ. ಹೌದು ಈತನೂ ಸೊರಗಿದ್ದಾನೆ. ಮುಖದ ಮೇಲೆ ಪೊದೆ.
“ಈಗ ಬಂದ್ರಾ?”
“ಹೌದು…ಚೆನ್ನಾಗಿದೀರ. ಯಶೋಧೆ ಊರಿಗೆ ಹೋಗಿದಾಳಂತಲ್ಲ.”
“ಹೌದು, ಪಕ್ಕದ ಮನೆಯೋರು ಇಲ್ಲ…ಬೇಜಾರಾಗುತ್ತೆ ಅಂದ್ಲು….. ತಾಳಗುಪ್ಪಕ್ಕೆ ಹೋದ್ಲು…” “ನೀವೂ ಆಕಡೆ ಬರಲಿಲ್ಲ…ಕಾಗದನೂ ಬರೀಲಿಲ್ಲ…ಅವಳು ಗಾಬರಿಯಾಗಿದ್ದಾಳೆ…  ನಾನೇ ಓಡಿ ಬಂದೆ.”
“ಗಾಬರಿಗೆ ಕಾರಣ ಇಲ್ಲ.” ಅವನು ನೇರವಾಗಿ ನೋಡುತ್ತಿರಲಿಲ್ಲ. ತನ್ನನ್ನು ಎದುರಿಸುವ ಧೈರ್ಯವಿಲ್ಲದವನಂತೆ ತೊಳಲಾಡುವುದನ್ನು ಆನಂದರಾಯರು ಗಮನಿಸಿದರು.
“ಮತ್ತೆ ನಿಮಗೆ ಊಟ…”
“ನಾನೇ ಮಾಡ್ಕೋತೀನಿ…ಇಲ್ಲ “ಭಟ್ಟರ ಹೋಟೆಲಿದೆ.”
“ಅವರೆಲ್ಲಿ…”
“ಮಹದೇವನಿಗೆ ರಿಟೈರ್ ಆಯ್ತು…”
“ಊಟ ಸರಿ ಇಲ್ಲ ಅಂತ ಕಾಣುತ್ತ…ಸೂರಗಿ ಹೋಗಿದೀರ.”
“ಏನಿಲ್ಲ…ಸರ್ವೆ ಪಾರ್ಟಿ ಮತ್ತೆ ಬಂದಿತ್ತು…” ಎಲ್ಲೋ ಏನೋ ಹೆಚ್ಚು ಕಡಿಮೆಯಾಗಿದೆ ಎಂಬುದು ಖಚಿತವಾಯಿತು. ಆದರೆ ಏನುಕೇಳುವುದು ಹೇಗೆ?
“ಮನೆಗೆ ಹೋಗೋಣ” ಎಂದು ರಘುರಾಮನೇ ನುಡಿದಾಗ ಅವರು ಎದ್ದು ಅವನನ್ನು ಹಿಂಬಾಲಿಸಿದರು. ಮನೆ ಕೂಡ ರಂಪರಾದ್ಧಾಂತವಾಗಿತ್ತು. ಅಲ್ಲಲ್ಲಿ ಕಸ, ಧೂಳು, ಅಡಿಗೆ ಮಾಡಿರಲಿಲ್ಲ. ಮಂಚದ ಮೇಲೆ ಮುದುರಿಕೊಂಡ ಹಾಸಿಗೆ.
“ನಾನು ಈ ಕಡೆ ಬರೋದೇ ಅವರೂಪ…ಹಳ್ಳಿಲಿ ಗೌಡರ ಮನೇಲಿ ಉಳೀತಿದೀನಿ…”
“ಅಲ್ಲ, ಅವಳು ಯಾಕೆ ಹೋದ್ಲು ಯಾವಾಗ ಬರ್ತಾಳೆ ?”
 
“ಬರ್ತೀನಿ ಅಂತ ಬರೆದಿದ್ದಾಳೆ…ಯಾವಾಗಲೋ ಗೊತ್ತಿಲ್ಲ” ಆನಂದರಾಯರು ಸ್ವಲ್ಪ ಹೊತ್ತು ಕುಳಿತಿದ್ದು ಎದ್ದರು.
“ಹಳ್ಳಿಗೆ ಹೋಗಿ ಕಾಫಿ ಕುಡಿದು ಹೋಗಬಹುದಿತ್ತು. ನಾನು ಹಾಲು ಕೂಡ ತೊಕೋತಿಲ್ಲ.”
“ಏನು ಬೇಡ…ಯಶೋಧೆ ಬಂದ ಕೂಡಲೇ ಮನೆಗೆ ಬಂದು ಹೋಗಿ. ಅವಳು ನೋಡಬೇಕು ಅಂತಿದ್ದಾಳೆ. ನಾನು ಬರತೀನಿ…” ಬಾಗಿಲಿಗೆ ಬೀಗ ತಗುಲಿಸಿ ರಘುರಾಮ ಅವರ ಜತೆ ಬೋರ್ಡುಗಲ್ಲಿನವರೆಗೂ
ಬಂದ. ಮಾತಿಲ್ಲ ಕತೆ ಇಲ್ಲ. ಈಗ ಎಷ್ಟೊಂದು ಬದಲಾಗಿದ್ದಾನೆ ಎಂದು ಅಚ್ಚರಿಯಾಯಿತು. ರಾಯರು ತೀರ್ಥಹಳ್ಳಿಗೆ ಹೋಗಲಿಲ್ಲ. ಅವರು ಶಿವಮೊಗ್ಗದ ಬಸ್ಸು ಹತ್ತಿದರು. “ಸ್ವಲ್ಪ ಕೆಲಸ ಇದೆ. ಮುಗಿಸಿಕೊಂಡು ಸಾಯಂಕಾಲ ವಾಪಸ್” ಎಂದರು. ಆದರೆ  ಅವರು ಹೋಗಿ ತಲುಪಿದ್ದು ತಾಳಗುಪ್ಪಕ್ಕೆ. ಅವರು ತೀರ್ಥಹಳ್ಳಿಗೆ ಬಂದಾಗ ಅವರ ಜತೆ ಯಶೋಧೆ ಕೂಡ ಇದ್ದಳು.
“ತಾಳಗುಪ್ಪಕ್ಕೆ ಹೋಗಿದ್ದೆ… ನಾಳೆ ಬೆಳಿಗ್ಗೆ ಕಾನುಮರಡಿ” ಎಂದಳು ಯಶೋಧೆ ಹೊರಗೆ ಏನನ್ನೂ ತೋರಿಸಿಕೊಳ್ಳದೆ. ರುಕ್ಮಿಣಿ ತಾಯಿ, ತಂಗಿ, ತಮ್ಮಂದಿರ ವಿಷಯ ಕೇಳಿದಾಗ ಎಂಟುದಿನ ಅಲ್ಲಿದ್ದೆ ಎಂದು ವಿವರವಾಗಿ ಎಲ್ಲ ಹೇಳಿದಳು.
“ಯಾಕೆ ಸೂರಗಿ ಹೋಗಿದೀಯ ?” ಎಂದು ಪಾರ್ವತ್ಮ ನುಡಿದಾಗ-
“ನಾನು ಮುನ್ನೂರು ಪೌಂಡು ದಪ್ಪಗಾಗಿ ಬಂದರೂ ನೀನು ಹೇಳೋದು ಹೀಗೇನೆ” ಎಂದು ನಕ್ಕಳು. ರಾಮಕೃಷ್ಣ-”ಸಧ್ಯ…ಅಷ್ಟೂಂದು ದಪ್ಪ ಆಗಬೇದ ಮಹಾರಾಯ್ತಿ…ಬಾವ ಬೇರೊಂದು ಮದುವೆ ಆಗಬೇಕಾದೀತು…” ಎಂದು ತಮಾಷೆ ಮಾಡಿದ. ಮನಸ್ಸಿನಲ್ಲಿ ಆತಂಕವಿರಿಸಿಕೊಂಡೂ ಕೂಡ ಹೊರಗೆ ಎಲ್ಲರೊಡನೆ ನಗು ನಗುತ್ತ ಉಳಿದಳು ಯಶೋಧೆ. ಮಾರನೇ ದಿನ ಅವಳು ಬೇಗನೆ ಹೊರಟಳು. ಬಸ್ ನಿಲ್ದಾಣದವರೆಗೂ ಹೋದ ಆನಂದರಾಯರು-
“ಯಶೋಧಾ…ಏನಾಯ್ತು ಏನು ಕತೆ ಅಂತೆಲ್ಲ ನಾನು ಕೇಳೋದಿಲ್ಲ. ಅಂತು ನಿಮ್ಮಿಬ್ಬರ ನಡುವೆ ಏನೋ ಮನಸ್ತಾಪ ಬಂದಿದೆ ಅಂತ ನನಗೆ ಅನುಮಾನ …ನನಗೆ ಗೊತ್ತಿರೋ ಹಾಗೆ ರಘುರಾಮ ಒಳ್ಳೆ ಹುಡುಗ…ಅವನು ತಂದೆ ಹಾಗೆ ಅಲ್ಲ ಅವನ ಜತೆ  ನೀನು ಹೊಂದಿಕೊಂಡು ಹೋಗಬೇಕು…” ಎಂದು ಉಪದೇಶ ಹೇಳುತ್ತಲೇ ಬಂದರು. ಸಧ್ಯ ಶಿವಮೊಗ್ಗದ ಬಸ್ಸು ನಿಂತಿತ್ತು. ಏಜಂಟು-“ಯಾರ್ರಿ ಬೋರ್ಡುಗಲ್ಲು,
ಮಂಡಗದ್ದೆ, ಶಿವಮೊಗ್ಗ ಎಕ್ಸ್‍ಪ್ರೆಸ್ ಎಕ್ಸ್ಪ್ರೆಸ್ ಎಕ್ಸ್‍ಪ್ರೆಸ್” ಎಂದು ಕೂಗುತ್ತಿದ್ದ. ಯಶೋಧೆ ಹೋಗಿ ಬಸ್ಸನ್ನು ಏರಿ ಕುಳಿತಳು.
“ನಾನು ಬರಲೇನು. ?”
“ಬೇಡ ಅಪ್ಪ…ಯಾಕೆ ಸುಮ್ನೆ…” ಬಸ್ಸು ಹೊರಟಾಗ ಯಶೋಧೆ ಕೈ ಬೀಸಿದಳು.
* * *
ರಘುರಾಮ ಮನೆಯಲ್ಲೇ ಇದ್ದ. ಅವನಿಗೆ ಒಂದು ಅನುಮಾನವಿತ್ತು. ಆನಂದರಾಯರ ಮಾತು, ಅವರು ತನ್ನನ್ನು ಮನೆಯನ್ನು ಸೂಕ್ಷ್ಮವಾಗಿ ಗಮನಿಸಿದ್ದು ನೋಡಿದರೆ ಅವರು ಯಶೋಧೆಯನ್ನು ಕರೆದುಕೊಂಡೇ ಬರುತ್ತಾರೆ. ಬರಲಿ ಎಂದಾತ ನಿರೀಕ್ಷಿಸಿದ. ಬರಲಿ ಎಂದು ಕಾದ. ಹೀಗೆಂದೇ ಮನೆಯೊಳಗಿನ   ಕಸ ಹೊಡೆದು, ನೀರು ತುಂಬಿ, ಹಾಲು ತೆಗೆದುಕೊಂಡು ಎರಡು ದಿನ ಕಾಯುತ್ತ ಕುಳಿತ. ರುದ್ರಪ್ಪನಲ್ಲಿಗೂ ಹೋಗಲಿಲ್ಲ. ಕೆಲಸಕ್ಕೆ ಹೋದವನು ಬೇಗ ಬಂದ. ಮೂರನೇ ದಿನ ಎದ್ದು  ಸ್ನಾನ ಮುಗಿಸಿ ಹೊರಗೆ ನಿಂತಾಗ ದೂರದಲ್ಲಿ ನೀಲಿ ಸೀರೆ ಕಂಡಿತು. ಯಶು ಬಂದಳು ಎಂದು ಸಂಭ್ರಮಿಸಿದ.
ಏನೋ ಉದ್ವೇಗ, ಸಂತಸ.  ಒಳಗಿನ ಮಂಚದ ಮೇಲೆ ಕುಳಿತ. ಯಶೋಧೆ ಒಂದನ್ನು ನಿರ್ಧರಿಸಿಕೊಂಡೇ ಬಂದಳು. ಅಪ್ಪ ಹೇಳುವ ಹಾಗೆ ರಘುರಾಮ ಕೆಟ್ಟವನಲ್ಲ. ಯಾವುದೋ ದೌರ್ಬಲ್ಯ ಅವನನ್ನು ಮನೋಹರಿಯ ಬಗೆಗೆ ಕೆಡವಿತ್ತು. ಈಗ ಅವಳು ಹೊರಟುಹೋಗಿದ್ದಾಳೆ. ಮತ್ತೆ ಈ ಕಡೆ ಬರುವುದಿಲ್ಲ. ರಘುರಾಮ   ಅವಳನ್ನು ಮರೆತದ್ದೇ ಆದರೆ ಅದು ತನ್ನ ಬಾಳಿನಲ್ಲಿ ನವೂದಯ ಆದ ಹಾಗೆ. ಅವನುಅವಳನ್ನು ಮರೆಯುವಂತೆ ತಾನು ಮಾಡಬೇಕು. ಈ ಕೆಲಸ ತನ್ನಿಂದ ಆಗಬೇಕು. ಇದು ತನಗೊಂದು ಸವಾಲು ಕೂಡ. ಇನ್ನು ಹಳೆಯದಾವುದನ್ನೂ ಕೆಡಕುವುದು ಬೇಡ. ಈ ಹಿಂದೆ ಏನೇನೂ ಆಗಿಲ್ಲವೆಂಬಂತೆ  ಇದ್ದುಬಿಡುವುದು. ಮನೋಹರಿ ಈಗ ಇಲ್ಲಿಲ್ಲ. ಇಲ್ಲಿ ತಾನು ರಘುರಾಮ ಇಬ್ಬರೆ.  ಇಂದಿನಿಂದ ಹೊಸಬಾಳು ತಮ್ಮದು.
ಯಶೋಧ ಮುಗುಳ್ನಗೆಯನ್ನು ಮುಖದ ಮೇಲೆ ಹೊತ್ತು ಜಗಲಿಯನ್ನೇರಿ ಒಳ ಬಂದು ರಘುರಾಮನ ಎದುರು ನಿಂತಳು. “ಬಂದ್ಯಾ ಯಶು” ಎಂದವನೇ ರಘುರಾಮ ಅವಳನ್ನು ಬಾಚಿ ತಬ್ಬಕೊಂಡು ಅವಳಮಡಿಲಲ್ಲಿ ಮುಖವಿರಿಸಿ ಗಳಗಳನೆ ಅಳತೊಡಗಿದ. ಯಶೋಧೆ ಅವನ ತಲೆಗೂದಲಲ್ಲಿ ಬೆರಳಾಡಿಸಿದಳು. ಅವಳ ಕಣ್ಣುಗಳಿಂದಲೂ ಎರಡು ಹನಿಗಳು ಕೆಳಗೆ ಉದುರಿದವು.

