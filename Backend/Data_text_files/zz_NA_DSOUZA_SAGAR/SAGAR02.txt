 ಅವಳ ಹೆಜ್ಜೆ
ಯಶೋಧೆ ಧೈಹಿಕ ನಿರಾಶೆಯನ್ನು ಬಹುಬೇಗನೇ ಮರೆಯುತ್ತಾಳೆ. ಏಕೆಂದರೆ ರಘುರಾಮ ಅವಳನ್ನು ಅಷ್ಟು ಪ್ರೀತಿಸುತ್ತಾನೆ. ಕಾನುಮರಡಿಯಿಂದ ತಾಯಿಯ ಮನೆಗೆ ಬಂದ ಮಾರನೇ ದಿನವೇ ಧಾವಿಸಿ ಬಂದ ರಘುರಾಮ ತನ್ನ ಮಡಿಲಲ್ಲಿ ಮುಖವಿರಿಸಿ-
“ನಿನ್ನನ್ನ ಬಿಟ್ಟು ಇರೋದಕ್ಕೆ ಆಗೋಲ್ಲ ಯಶು” ಎಂದಾಗ ಅವಳು ಕರಗಿಹೋಗಿದ್ದಳು. ಇದೇ ಮಾತನ್ನು ಪದೇ ಪದೇ ಹೇಳುತ್ತಿದ್ದ ಆತ. ಕಾನುಮರಡಿಗೆ ಮಾರನೇ ದಿನ ಹಿಂತಿರುಗಿದಳು. ಒಂದು ದಿನ ಬಿಟ್ಪು, ಮತ್ತೆ ಬಂದ. ಈ ಬಾರಿ ಲಾರಿಯಲ್ಲಿ ಬಂದು ಮನೆ ಎದುರು ಇಳಿದ.
“ಏನು, ಲಾರೀಲಿ ಬಂದ್ರ?” ಎಂದು ಕೇಳಿದಳು ಯಶೋಧೆ.
“ಹೆಲಿಕ್ಯಾಪ್ಟ್ಟರ್ ಇದ್ದಿದ್ರೆ ಅದರಲ್ಲೇ ಬರುತ್ತಿದ್ದೆ” ಎಂದು ಕಣ್ಣು ಮಿಟುಕಿಸಿದ.
“ಲಾರಿಗೆ ಪೆಟ್ರೋಲ್ ಹಾಕಿಸಬೇಕಿತ್ತು… ಅದೇ ಒಂದು ನೆಪ ಮಾಡಿಕೊಂಡು ಬಂದೆ” ಎಂದ. ಲಾರಿಯನ್ನು ಕಳುಹಿಸಿ ಮನೆಯಲ್ಲೇ ಉಳಿದ.
“ಕೆಲಸ ತುಂಬಾನ?” ಯಶೋಧೆ ಕೇಳಿದಳು.
“ಮಣ್ಙು, ಕಾಡು ಸವರಿ ಹೊಸ ಪ್ಲ್ಯಾಂಟೇಷನ್ ಮಾಡಬೇಕಂತೆ…. ಅದಕ್ಕೆ ಅಲ್ಲಿರೂ ಮರ ಇತ್ಯಾದಿ ಸರ್ವೆ ನಡೆಸಿದಾರೆ” ಎಂದ.
“ಹಾಗಾದ್ರೆ ನಾನೂ ಬರ್ತೀನಿ.”
“ಬರೋದಾದ್ರೆ ಬಾ… ಇಲ್ಲಿ ಬೇಸರ ಬಂತೇನು ?”
“ಬೇಸರ ಇಲ್ಲಪ್ಪ…”
“ಮತ್ತೆ?” ಅವಳನ್ನು ಆತ್ಮೀಯವಾಗಿ ದಿಟ್ಟಿಸಿದ.
“ಎರಡು ದಿನ… ಆಮೇಲೆ ಆ ಪಾರ್ಟಿ ಹೊರಟುಹೋಗುತ್ತೆ. ನನಗೂ ಬಿಡುವು… ಆಗ ಬಂದುಬಿಡುವಂತೆ…” ಎಂದು ಅವಳನ್ನು ಒಪ್ಪಿಸಿದ. ಯಶೋಧೆ ತೀರ್ಥಹಳ್ಳಿಯಲ್ಲಿ ಮತ್ತೂ ಎರಡು ದಿನ ಉಳಿದಳು. ಅವಳಿಗೆ ಇಲ್ಲಿ ಏನೂ ಬೇಸರವಿರಲಿಲ್ಲ. ತನ್ನದೇ ಮನೆ, ಅಪ್ಪ, ಅಮ್ಮ, ಅಣ್ಣ, ರುಕ್ಮಿಣಿ, ಇವರೆಲ್ಲರ ಪ್ರೀತಿ ಮಾತು. ಪಾರ್ವತಮ್ಮ ಮಗಳು ಬಂದಳೆಂದು ಏನೇನೋ ತಿಂಡಿ ಮಾಡಿದಳು. ರಾಮಕೃಷ್ಣ ಬೇಡ ಎಂದರೂ ಎರಡು ಬಾರಿ ಸಿನೀಮಾಕ್ಕೆ ಕರೆದೊಯ್ದ, ನಿತ್ಯ ಸಂಜೆ ತಿರುಗಾಟ. ನಡುವೆ ರಘುರಾಮ ಬಂದು ಯೋಗುತ್ತಿದ್ದ. ಆದರೆ ಯಶೋಧನೆಯ ಮನಸ್ಸಿನಲ್ಲಿ ಒಂದು ನಿರಾಶೆ. ರಾತ್ರಿ ತಾಯಿಯ ಮಗ್ಗುಲಲ್ಲಿ
ಮಲಗಿದಾಗ ನಿಧಾನವಾಗಿ ದೇಹದ ಯಾವುದೋ ಮೂಲೆಯಲ್ಲಿ ಸಿಡಿಯತೊಡಗುವ ಅಸ್ಪಷ್ಟವಾದ ನೋವು. ಒಳಗೆ ಕೋಣೆಯಲ್ಲಿ ಇದೇ ಸಮಯದಲ್ಲಿ ರುಕ್ಮಿಣಿಯ ಚೀತ್ಕಾರ ಕೇಳಿದಾಗ, ಅವರು ಮಲಗಿದ ಮಂಚದ ಹಲಗೆಗಳು ಕಿರುಗುಟ್ಪಿದಾಗ ಈ ನೋವಿಗೊಂದು ಆಕಾರ ಮೂಡುತ್ತದೆ. ಆವರೆಗೆ ನೋಡಿದ ಚಲನಚಿತ್ರದ ದೃಶ್ಯಗಳು ಮನಸ್ಸಿನಲ್ಲಿ ಮರುಕಸುತ್ತದೆ. ರಘುರಾಮನ ನಡವಳಿಕೆ ಒಂದು ಸಂದರ್ಭದಲ್ಲಿ ಏಕೆ ಹಾಗೆ ನಿರುತ್ಸಾಹದಲ್ಲಿ ಕೊನೆಗೊಳ್ಳುತ್ತದೆ ಎಂದು ವಿಚಾರ ಮಾಡುತ್ತಾಳೆ. ಇದು ಇಷ್ಪಲ್ಲಾ ತಲೆ ಕೆಡಿಸಿಕೊಳ್ಳಬೇಕಾದ ವಿಷಯ ಅಲ್ಲವೇನೋ ಎನಿಸಿ ಮಲಗಲು ಯತ್ನಿಸುತ್ತಾಳೆ.
ರಘುರಾಮನ ಪ್ರೀತಿ ಸ್ನೇಹದ ಅಗಾಧತೆ ನೆನಪಿಗೆ ಬರುತ್ತದೆ. ತಾನು ಬಯಸಿ ಬಯಸಿ ಆತನನ್ನು ಮದುವೆಯಾದೆ. ಅಣ್ಣ ಅಮ್ಮ ಅಪ್ಪ ಏನು ತಿಳಿದಾರು ಎಂದು ವಿಚಾರ ಮಾಡದೆ ಅಣ್ಣನೆದುರು ತನ್ನ ಮನಸ್ಸನ್ನು ತೆರೆದಿಟ್ಟೆ. ಇದರಿಂದ ತನಗೆ ನಿರಾಶೆಯಾಗಲಿಲ್ಲ. ಒಂದೊಂದು ಸಾರಿ ಅವನು ತನಗಾಗಿ ಪರದಾಡುವುದನ್ನು ಕಂಡಾಗ ನಗು ಬರುತ್ತದೆ. ಸಂತೋಷವಾಗುತ್ತದೆ. ಅವನು ಕೇವಲ ಫಾರೆಸ್ಟ್ ಗಾರ್ಡ್ ಎಂದುಕೊಂಡು, ಅಳುಕು ಮನಸ್ಸಿನಲ್ಲಿತ್ತು. ಆದರೆ ಈಗ ಆ ಅಳುಕು ಕೂಡ ಉಳಿದಿಲ್ಲ. ತನಗೆ ಯಾವುದಕ್ಕೂ ಕಡಿಮೆ ಮಾಡಿಲ್ಲ ಆತ. ತನ್ನ ಮುಖ ಕೊಂಚ ಬಾಡಿದರೂ ಸಾಕು ನಾಲ್ಕು ಬಾರಿ ಯಾಕೆ ಏನಾಗಿದೆ ಎಂದು ಕೇಳುತ್ತಾನೆ. ಈ ಪ್ರೀತಿ ಶಾಶ್ವತವಾಗಿರಲಿ ಎಂದು ಬಯಸುತ್ತಾಳೆ, ಹಾರೈಸುತ್ತಾಳೆ. ಈ ಬಯಕೆ ಹಾರೈಕೆಯ ನಡುವೆ ರಘುರಾಮನಿಂದ ಆಗುವ ಆ ಒಂದು ನಿರಾಸೆ ಕ್ಷುಲ್ಲಕವೆನಿಸುತ್ತದೆ. ಅದನ್ನೊಂದುಸಣ್ಣ ತಪ್ಪೆಂದು ಪರಿಗಣಿಸಿ ಮರೆಯಲೆತ್ನಿಸುತ್ತಾಳೆ.
* * *
ಎಂಟು ದಿನಗಳ ನಿಂತರ ರಘುರಾಮ ಹತ್ತು ಗಂಟೆಗೆ ಬಂದ. ಬಂದವನೆ,
“ಊರಿಗೆ ಹೋಗೋಣ” ಎಂದ.
“ಏನಾದ್ರೂ ತೊಕೋಬೇಕಿತ್ತೇನು…. ಸಾಮಾನು, ಅಕ್ಕಿ, ಮೆಣಸಿನಕಾಯಿ….”
“ಹೌದು. ಎಲ್ಲ ಮುಗೀತಿದೆಯಲ್ಲ.” ಪೇಟೆಗೆ ಹೋಗಿ ಎಲ್ಲ ಕೊಂಡರು.
“ಯಶು, ಸೀರೆ ಗೀರೆ?”
“ಬೇಡಪ್ಪ…ಹಬ್ಬ ದೂರ ಇದೆಯಲ್ಲ.”
“ತೊಕೊಳೋದಾದ್ರೆ ತೋಕೋ…”
“ಮತ್ತೊಂದು ಸಾರಿ ನೋಡೋಣ.”
 
* * *
“ಅಣ್ಣ, ಮತ್ತೆ ಯಾವಾಗ ಈ ಕಡೆ” ಅವರು ಹೊರಟು ನಿಂತಾಗ ರುಕ್ಮಿಣಿ ಕೇಳಿದಳು.
“ಬರತೀವಿ ವಾರಕ್ಕೆ ಒಂದು ಸಾರಿ.”
“ವಾರ ಅಂದ್ರೆ ಮೂವತ್ತು ದಿನಗಳ ವಾರ!”
“ಹೋಗೋಣ ಅಂತೀನಿ…. ಇವಳೇ ಬೇಡ ಅಂತಾಳೆ.” ರಘುರಾಮ ಯಶೋಧೆಯತ್ತ ಬೆರಳು ತೋರಿಸಿದ.
“ಇಲ್ಲ ಅತ್ತಿಗೆ ಸುಳ್ಳು.” ಯಶೋಧೆ ಮುಖ ಊದಿಸಿಕೊಂಡಳು.
“ಸುಳ್ಳೊ, ನಿಜಾವೋ… ಆಗಾಗ್ಗೆ ಬರತಾ ಇರಿ” ಎಂದಳು ಪಾರ್ವತಮ್ಮ. ಅಂಗಡಿಯಲ್ಲಿ ಕುಳಿತು ಈ ಮಾತುಗಳನ್ನು ಆಲಿಸುತ್ತಿದ್ದ ಆನಂದರಾಯರು ಕೂಡ ಸಂತೋಷಪಟ್ಟರು ಮಗಳು ಅಳಿಯ ಹೀಗೇ ಅನ್ಯೋನ್ಯವಾಗಿರಲಿ ಎಂದವರು ಬಯಸಿದರು.
* * *
“ಬಂದ್ರಾ” ಎಂದು ಮುಖ ಅರಳಿಸಿಕೊಂಡು ಹೊರಬಂದಳು ಮನೋಹರಿ. ನೀವಿಲ್ಲದೆ ಬೇಸರ ಬಂದು ಹೋಗಿತ್ತಪ್ಪ… ಎಂಟು ದಿನ ಇಲ್ಲಿ ಬರೀ ಗಲಾಟೆ… ಆ ಕೂಲಿಯವರ ಮಾತು… ಜಗಳ… ಅವರ ಸ್ನಾನ… ಬಟ್ಟೆ ಒಗೆಯೋದು… ಎಲ್ಲ ಹೊಲಸು ಮಾಡಿಬಿಟ್ರು” ಎಂದು ಗೊಣಗಿದಳು. ಅವಳು ಹೇಳಿದ್ದು ಸುಳ್ಳಾಗಿರಲಿಲ್ಲ. ಬಾವಿಯ ಸುತ್ತ ನೀರು ನಿಂತು ಕೆಸರಾಗಿತ್ತು. ಅಲ್ಲೆಲ್ಲ ಬಾಳೆ ಎಲೆಗಳು ಹಾರಾಡುತ್ತಿದ್ದವು.ಬೀಡಿ, ಸಿಗರೇಟು ತುಂಡುಗಳ ರಾಶಿ ಬೇರೆ. ಮಹದೇವನ್ ಇದನ್ನೆಲ್ಲ ಶುಚಿ ಮಾಡಲೆಂದು ಪಂಚ ಮೇಲೆತ್ತಿಕೊಂಡು ನಿಂತಿದ್ದ. ಯಶೋಧ ಮನೆಯನ್ನೆಲ್ಲ ಶುಚಿ ಮಾಡಿದಳು. ರಘುರಾಮ ನೀರು ತಂದು ತುಂಬಿದ.
“ಇಷ್ಟು ದಿನ ನಿಮಗೆ ಊಟ ಎಲ್ಲಿ?”
“ಬಂಗಲೇಲಿ… ಎಲ್ಲರಿಗೂ ಮಾಡಿದ್ದರಲ್ಲಿ ನನಗೂ ಪಾಲು ಇರುತ್ತಿತ್ತು.”
“ಚೆನ್ನಾಗಿರತಿತ್ತ ಊಟ? ”
“ಚೆಂದ ಏನು ಬಂತು… ಇಪ್ಪತ್ತು ಮೂವತ್ತು ಜನಕ್ಕೆ ಮಾಡೋದಲ್ವ ಒಟ್ಟಿನಲ್ಲಿ ಒಂದು ಊಟ… ಮಹದೇವನ್ ಮನೆಯಲ್ಲಾದ್ರೆ ರುಚಿಕರವಾಗಿರುತ್ತೆ…”
“ಅದಕ್ಕೇ ಸೊರಗಿ ಹೋಗಿದೀರ?”
“ಸೊರಗಿರೋದು ಅದಕ್ಕಲ್ಲ…”
“ಮತ್ತೆ…”
“ನಿನ್ನ ನೆನಪಿನಿಂದ.” ಅವಳಿಗೆ ಮಾತ್ರ ಕೇಳುವಂತೆ ಹೇಳಿದ ರಘುರಾಮ. ಯಶೋಧೆ ಅದೊಂದು ರೀತಿಯಲ್ಲಿ ಕತ್ತು ಕೊಂಕಿಸಿಕೊಂಡಳು. ರಘುರಾಮ ನಕ್ಕ ಮನದಣಿಯ.
* * *
ಮರಡಹಳ್ಳಿಯಿಂದ ಸುಮಾರು ಐದು ಮೈಲಿ ದೂರದಲ್ಲಿ ಒಂದು ಯಾತ್ರಾಸ್ಥಳ ಶಿವರಾಯನ ಬೆಟ್ಪ, ಶಿವರಾತ್ರಿಯ ಸಂದರ್ಭದಲ್ಲಿ ಇಲ್ಗಿ ಮೂರು ದಿನ ಜಾತ್ರೆ ಈ ಬೆಟ್ಟದ ಬುಡದಲ್ಲಿ ಒಂದು ಗುದೆ. ಗುಹೆಯಲ್ಲಿ ಆಳೆತ್ತರದ ಶಿವಲಿಂಗ. ಇದರ ಮೇಲೆ ಮೇಲಿನಿಂದ ಸದಾ ಬೀಳುವ ನೀರು. ಬೇರೆ ಸಂದರ್ಭಗಳಲ್ಲಿ, ಇಲ್ಲಿ ಜನ ಹೋಗುವುದು ಕಡಿಮೆ ಹೋಗಿ ಬರಲು ರಸ್ತೆ ಕೂಡ ಇರುವುದಿಲ್ಲ. ಮಳೆಗಾಲದಲ್ಲಿ ಪೊದೆಗಳು ಬೆಳೆದು ಇರುವ ಒಂದು ಕಾಲು ಹಾಡಿಯೂ ಮುಚ್ಚಿಕೊಂಡಿರುತ್ತದೆ. ಆದರೆ ಶಿವರಾತ್ರಿಯ ಸಂದರ್ಭದಲ್ಲಿ ಜನ ಈ ದಾರಿಯನ್ನು ಸರಿಪಡಿಸುತ್ತಾರೆ. ಪೊದೆ ಸವರುತ್ತಾರೆ. ಬೆಟ್ಟದ ಕೆಳಗೆ ಐವತ್ತು ಅರವತ್ತು
ಅಂಗಡಿಗಳು ಬೀಳುತ್ತವೆ, ಮೂರು ದಿನ ಸಾವಿರಾರು ಜನ ಬಂದು ದೇವರಿಗೆ ಕೈಮುಗಿದು,ಪೂಜಿ ಮಾಡಿಸಿಕೊಂಡು ದೋಗುತ್ತಾರೆ. ಮನೋಹರಿ ಈ ವಿಷಯವನ್ನು ಯಾವತ್ತೋ ಯಶೋಧೆಗೆ ಹೇಳಿದ್ದಳು.
“ಹೋಗಿ ಬರೋದು ತುಂಬಾ ಚೆನ್ನಾಗಿರುತ್ತೆ… ನಾವು ಒಂದು ಸಾರಿ ದೋಗಿದ್ವಿ” ಎಂದು ಎಲ್ಲ ವಿವರಿಸಿದ್ದಳು. ಈ ಬಾರಿ ಶಿವರಾತ್ರಿ ಬರುತ್ತಿದೆ ಅನ್ನುವಾಗ ಮೊದಲಲ್ಲಿ ರಘುರಾಮನೇ ನೆನಪು ಮಾಡಿದ.
“ಯಶು… ಇಲ್ಲೊಂದು ಬೆಟ್ಟ ಇದೆ… ಅಲ್ಲಿಗೆ ಹೋಗೋಣೇನು ?”
“ಮನೋಹರಕ್ಕೆ ಹೇಳಿದ್ರು… ಶಿವರಾಯನ ಬೆಟ್ಪ, ಅಲ್ವ?”
“ಹೌದು…”
“ಅವರೂ ಬರತಾರೋ ಕೇಳೋಣ… ಎಲ್ಲ ಒಟ್ಟಿಗೇನೆ ಹೋಗಬಹುದಲ್ಲ…”
“ಬರೋದಾದರೆ ಬರಲಿ… ಹೋಗೋಣ. ಈ ಕಡೆ ಹೋಗಲಿಕ್ಕೆ ಬೇರೆ ಜನ ಸಿಗತಾರೆ. ಯಾಕೆ ಅಂದ್ರೆ ಈ ಸುತ್ತಮುತ್ತಲಿರೋ ಎಲ್ಲ ಹಳ್ಳಿಯೋರು ಜಾತ್ರೆಗೆ ತಪ್ಪದೆ ಹೋಗುತ್ತಾರೆ.”
“ಹೋಗೋಣ” ಎಂದಳು ಯಶೋಧೆ. ಇವರ ಜತೆ ಬರಲು ಮನೋಹರಿ ಒಪ್ಪಿಕೊಂಡಳು. ಆದರೆ ಮಹದೇವನ್, “ನೀವು ಹೋಗಿಬನ್ನಿ… ಅಷ್ಟು ದೂರ ಹೋಗಿ ಬರೋದು ನನ್ನಿಂದ ಆಗೋಲ್ಲ” ಎಂದ.
“ನಿಮ್ಮಿಂದ ಯಾವುದೂ ಆಗೋಲ್ಲ… ಅಡಿಗೆ ಮಾಡೋದು ಬಿಟ್ಟು” ಎಂದು ಮನೋಹರಿ ಎಂದಿನಂತೆ ಚಾಟಿ ಬೀಸಿದಳು.
* * *
 
ಸುಮಾರು ಮೂರು ಮೈಲಿ ಕಾಡಿನಲ್ಲೇ ನಡೆಯಬೇಕು. ಕಾಲುದಾರಿ. ಅಕ್ಕಪಕ್ಕದಲ್ಲಿ ಮರಗಳು. ಆಳೆತ್ತರ ಬೆಳೆದ ಓವೆ ಬಿದಿರು, ಹುಲ್ಲು. ಛಳಿಗಾಲದ ಕೊನೆಯ ದಿನಗಳು. ಬಿಸಿಲು ಹಿತಕರವಾಗಿತ್ತು. ಸುತ್ತಲಿನ ದೃಶ್ಯವೂ ಚೇತೋಹಾರಿಯಾಗಿತ್ತು. ಉದ್ದಕ್ಕೂ ಜಾತ್ರೆಗೆ ಹೊರಟ ಜನ. ಬೆಳಿಗ್ಗೆ ಏಳು ಗಂಟೆಗೆಲ್ಲ ರಘುರಾಮ, ಯಶೋಧೆ, ಮನೋಹರಿ ಮನೆಬಿಟ್ಟರು. ಮನೋಹರಿ ತುಂಬಾ ಚೆನ್ನಾಗಿ ಸೀರೆಯುಟ್ಟು ಒಪ್ಪುವ ರವಿಕೆ ತೊಟ್ಟು, ಹೂ ಮುಡಿದು, ಮೈ ತುಂಬ ಬಂಗಾರ ಧರಿಸಿ ಬಂದಿದ್ದಳು. ಯಶೋಧೆ ಕೂಡ ಅವಳನ್ನು ಮೀರಿಸುವ ಹಾಗೆ ಬಟ್ಟೆ ಧರಿಸಿದ್ದಳು. ರಘುರಾಮ ಕೂಡ ಮದುವೆಗೆಂದು ಹೊಲಿಸಿದ್ದ ಬಟ್ಟೆ ಧರಿಸಿದ್ದ ಕಣ್ಣಿಗೆ ಕಪ್ಪು ಕನ್ನಡಕ ಬೇರೆ. ದಾರಿಯಲ್ಲಿ ಅವರು ಅದು ಇದು ಮಾತನಾಡುತ್ತ ಹೊರಟರು ಎದುರಾದ ಜನ ತನಗಿಂತ ಯಶೋಧಳನ್ನೇ ವಿಶೇಷವಾಗಿ ಗಮನಿಸುವುದನ್ನು ಕಂಡ ಮನೋಹರಿ ಮೊದಲು ಹೊಟ್ಟೆಕಿಚ್ಚಿನಿಂದ ಬೆಂದಳಾದರೂ ಕ್ರಮೇಣ ಯಶೋಧೆ ತನಗಿಂತ ಚಿಕ್ಕವಳು, ಚಿನ್ನಾಗಿದ್ದಾಳೆ. ಸದಾ ನಗುನಗುತ್ತಾ ಹರ್ಷಚಿತ್ತಳಾಗಿರುವುದರಿಂದ ಅವಳ ಕಣ್ಣುಗಳಲ್ಲು ಮುಗ್ಧತೆ ಇದೆ. ಜನ ಅವಳನ್ನು ನೋಡುವುದು ಸಹಜ ಅಂದುಕೊಂಡಳು ಜೊತೆಯಲ್ಲಿ ರಘುರಾಮ ಇರುವುದು ಒಂದು ರೋಮಾಂಚಕ ವಿಷಯ. ಅವನ ಮಾತು ಕೂಡ ಸ್ವಾರಸ್ಯಕರ. ಯಶೋಧೆಯ ಮೈಗೆ ಅಂಟಿಕೊಂಡಂತೆಯೇ ಅವನು ನಡೆದು ಬರುವುದು ನೋಡುವವರ ಪಾಲಿಗೆ ಚೆಂದವೆ. ಆದರೆ ತನಗೆ ಮೂರು ಮೈಲಿಯ ನಂತರ ಬಂಡೆ ದಾರಿ. ಉರುಳಿಬಿದ್ದ ಬಂಡೆಗಳ ನಡುವೆ ದಾರಿ ಹುಡುಕಿಕೊಂಡು ಹೋಗಬೇಕು. ಅಲ್ಲಲ್ಲಿ ಜಾರಿಕೆ ಬೇರೆ. ಆಳೆತ್ತರದ ಬಂಡೆಗಳು ವಿವಿಧಾಕಾರದಲ್ಲಿ ನಿಂತ ದೃಶ್ಯ ಮೋದಕವಾಗಿತ್ತು. ಒಂದರಡು ಕಡೆ ಯಶೋಧೆ ಬಂಡೆಯ ಮೇಲೆ ನಡೆಯಲಾಗದ ಕೈಚಾಚಿದಾಗ ರಘುರಾಮ ಅವಳ ಕೈ ಹಿಡಿದು ದಾಟಿಸಿದ.ಮನೋಹರಿ ಕೂಡ,
“ಅಯ್ಯೋ ಜಾರುತ್ತಪ್ಪ…” ಎಂದಾಗ ಯಶೋಧೆ ಗಂಡನತ್ತ ಕಣ್‍ಸನ್ನೆ ಮಾಡಿದಳು. ರಘುರಾಮ ಅವಳ ಕೈ ಹಿಡಿದ. ಅಷ್ಟು ದೂರ ನಡೆದ ನಂತರ ಜಾತ್ರಾ ಮೈದಾನ. ಸಾಲು ಡೇರೆಗಳು, ಬಳೆ, ರಿಬ್ಬನ್,
ಪೀಪಿ, ಚೆಂಡು, ಬತ್ತಾಸು, ಮಂಡಕ್ಕಿ, ಜೊತೆಗೆ ಸಾಲು ತೊಟ್ಟಿಲುಗಳ ಒಂದು ತೊಟ್ಟಿಲು ಚಕ್ರ, ಬೊಂಬಾಯ್, ಮದರಾಸು ದೇಖೋ ಎಂದು ದೊಡ್ಡ ಪೆಟ್ಟಿಗೆಯೊಳಗೆ “ಭೂತಕನ್ನಡಿ ಇರಿಸಿ ಚಿತ್ರ ತೋರಿಸುವಾತ, ಕೋತಿ ಆಡಿಸುವವ, ಕಂಬಳಿ ಹೊದ್ದು ಡಮರುಗ ಬಾರಿಸುವ ಗೊಗ್ಗಯ್ಯಗಳು, ತೆಂಗಿನಕಾಯಿ, ಬಾಳೇಹಣ್ಣು ಮಾರುವವರು. ಜಾತ್ರೆ ಅಷ್ಪು ದೊಡ್ಡದಲ್ಲ. ಆದರೆ ಆ ಸ್ಥಳದಲ್ಲಿ ಅದು ದೊಡ್ಡದೆ. ಬಂದ ಜನರಿಗೆ ಅಪರೂಪದ್ದೇ. ದೇವರ ದರ್ಶನಕ್ಕೆ ಹೋಗುವ ಮುನ್ನ ಸ್ನಾನ ಮಾಡಿಕೊಂಡೇ ಹೋಗಬೇಕಂತೆ. ಬೆಟ್ಟದ ಆ ಮಗ್ಗುಲಲ್ಲಿ ಒಂದು ಹಳ್ಳ. ನಿರ್ಮಲವಾದ ನೀರು. ಹಳ್ಳದಲ್ಲಿ ಅಲ್ಲಲ್ಲಿ ಸ್ನಾನಮಾಡುತ್ತಿರುವ, ಬಟ್ಪೆ, ಉಡುತ್ತಿರುವ ಹೆಂಗಸರು, ಗಂಡಸರು, ಮಕ್ಕಳು. ಇಲ್ಲಿಗೆ ಹೋಗಿ ಸ್ನಾನ ಮಾಡಬೇಕೆಂಬ ವಿಷಯವನ್ನು ಮನೋಹರಿ ಹೇಳಿದ್ದಳು. ಯಶೋಧೆ ಬೇರೆ ಬಟ್ಟೆ ಕೂಡ ತಂದಿದ್ದಳು. ಆದರೆ ಇಲ್ಲಿಯ ಬಟ್ಟಾಬಯಲನ್ನು ನೋಡಿ ಯಶೋಧೆ ನಾಚಿದಳು. ತೀರ್ಥಹಳ್ಳಿಯ ಎಳ್ಳಮಾವಾಸ್ಸೆ ಜಾತ್ರೆಯ ದಿನ ಅವಳು ಬೆಳಕು ಹರಿಯುವ ಮುನ್ನವೇ ರಾಮತೀರ್ಥಹಲ್ಲಿ ಮುಳುಗುಹಾಕಿ ಬರುತ್ತಿದ್ದಳು. ಜೊತೆಗೆ ಅಮ್ಮ ಇರುತ್ತಿದ್ದಳು. ಇಲ್ಲೀ?
“ಸ್ನಾನ ಮಾಡಲೇಬೇಕ?”
“ಹೌದು. ಗುಡಿಯೊಳಗೆ ಸ್ನಾನ ಮಾಡದೆ ಹೋಗಬಾರದು ಅಂತ ನಿಯಮ…. ಎಲ್ಲ ಮಾಡುತ್ತಿದ್ದಾರಲ್ಲ… ನಾವೂ ಮಾಡೋಣ” ಎಂದಳು ಮನೋಹರಿ. ಒಂದು ಸ್ಥಳ ಹುಡುಕಿ ಯಶೋಧೆ, ಮನೋಹರಿ ನೀರಿಗೆ ಇಳಿದರು. ಅಷ್ಟು ದೂರದಲ್ಲಿ ರಘುರಾಮ. ಯಶೋಧೆಗೆ ಜನ ತನ್ನನ್ನ ನೋಡುತ್ತಿದ್ದಾರೇನೋ ಎಂಬ ದಿಗಿಲು, ನಾಚಿಕೆ ಆದರೆ ಯಾವ ಎಗ್ಗೂ ಇಲ್ಲದೆ ಎದೆ ಭುಜಗಳಿಗೆಲ್ಲ ನೀರು ಎರಚಿಕೊಂಡು ಸ್ನಾನಮಾಡಿದವಳೆಂದರೆ ಮನೋಹರಿ. ದೂರ ನಿಂತು ರಘುರಾಮ ಯಶೋಧಾಗೆ,
“ನೀರಿಗೆ ಇಳೀಬೇಡ…ಹಳ್ಳ ಇದೆ” ಎಂದು ಕೂಗಿ ಹೇಳಿದಾಗ, ಅವನನ್ನೇ ದುರುದುರು ದಿಟ್ಟಿಸಿದಳು ಮನೋಹರಿ.
* * *
ದೇವರ ಪೂಜೆ ಮಾಡಿಸಿದರು. ಜಾತ್ರೆಯಲ್ಲಿ ತಿರುಗಾಡಿದರು. ಮತ್ತೆ ಹಳ್ಳದ ದಂಡೆಗೆ ಬಂದು ಕೊಂಡೊಯ್ದ ಬುತ್ತಿ ಉಂಡರು. ಮನೋಹರಿ ತಾನು ಮಾಡಿಕೊಂಡು ಹೋದುದನ್ನು ಯಶೋಧಾ ರಘುರಾಮರ ತಟ್ಟೆಗೆ ಹಾಕಿದಾಗ, ಯಶೋಧಾ ತನ್ನ ಮನೆಯದನ್ನು ಮನೋಹರಿಗೆ ಬಡಿಸಿದಳು. ಊಟ ಮುಗಿಸಿ ಅಲ್ಲಿಯೇ ಸ್ವಲ್ವ್ಪ ಹೊತ್ತು ಳಿತಿದ್ದು, ಮತ್ತೆ ಜಾತ್ರೆಯಲ್ಲಿ ತಿರುಗಾಡಿದರು. ರಘುರಾಮ, “ತೊಟ್ಟಿಲಲ್ಲಿ ಕೂರೋಣ” ಎಂದ. ದೊಡ್ಡವರೆಲ್ಲ ಕುಳಿತು ಕೇಕೆ ಹಾಕುತ್ತ ತಿರುಗುತ್ತಿದ್ದರು.
ಯಶೋಧಾ, “ಬೇಡಪ್ಪ” ಎಂದರೂ ಅವಳಿಗೆ ಮನಸ್ಸಿತ್ತು. ಇದನ್ನು ಗ್ರಹಿಸಿ ರಘುರಾಮ ತೊಟ್ಟಿಲ ಬಳಿ ಹೋದ. ಮೂವರೂ ಒಂದು ತೊಟ್ಟಿಲಿನಲ್ಲಿ ಕುಳಿತರು. ಯಶೋಧೆ ತೊಟ್ಪಿಲು ಕೆಳಗೆ ಇಳಿಯುವಾಗ ರಘುರಾಮನ ಕೈ ಹಿಡಿದುಕೊಂಡಳು. ಮನೋಹರಿ ಬೀಡು ಬೀಸಾಗಿ ಕುಳಿತಿದ್ದಳು.  ನಾಲ್ಕು ಗಂಟೆಗೆಲ್ಲ ಅವರು ಹಿಂತಿರುಗಿದರು. ಜಾತ್ರೆ ತಿಂಡಿ ಎಂದು ಬೆಂಡು ಬತ್ತಾಸು ಮಂಡಕ್ಕಿ ಕೊಳ್ಳಲು ಅವರು ಮರೆಯಲಿಲ್ಲ.
ಯಶೋಧಾ ಸಡೆಗರದಲ್ಲೇ ಇದ್ದಳು. ಇಡೀ ದಿನ ಅಷ್ಟು ದೂರ ಹೋಗಿ ಬಂದು, ಜಾತ್ರೆ ನೋಡಿ, ತೊಟ್ಟಿಲಲ್ಲಿ ಕುಳಿತದ್ದು ಸಂತೋಷವನ್ನುಂಟುಮಾಡಿತ್ತು. ಆಯಾಸವಾಗಿದ್ದರೂ ಈ ಆಯಾಸದಲ್ಲಿ ಆಹ್ಲಾದವಿತ್ತು.
“ರಾತ್ರಿಗೆ ನೀವು ಅನ್ನ ಮಾಡಿ… ನಾನು ಸಾರು ಕೊಡ್ತೀನಿ” ಎಂದು ಮನೋಹರಿ ಹೇಳಿದ್ದರಿಂದ ಒಂದು ಕೆಲಸ ಕಡಿಮೆಯಾಯಿತು. ಮನೋಹರಿ ಬಿಸಿ ಬಿಸಿ ಸಾರು ತಂದುಕೊಟ್ಟು,
“ಊಟ ಮಾಡಿಬಿಡಿ… ಇನ್ನು ಮಲಗೋದೇ ತಾನೆ” ಎಂದು ಹೇಳಿ ನಕ್ಕಳು. ಹಾಸಿಗೆ ಹಾಸುವಾಗ ಬೇರೆ ಆ ಕಡೆಯಿಂದ,
“ಆಯ್ತೇ ಯಶೋಧೆ ಊಟ ?” ಎಂದು ಕೇಳಿದಳು. ಮಹದೇವನ್ ಊಟಕ್ಕೆ ಕುಳಿತವ ಅವಳ ಜತೆ ಏನೋ ಮಾತನಾಡುತ್ತಿದ್ದ. ಗಂಡನ ತೋಳನ್ನು ತಲೆದಿಂಬನ್ನಾಗಿ ಮಾಡಿಕೊಂಡು ಮಲಗಿದ್ದ ಯಶೋಧೆ-
“ಜಾತ್ರೆ ಚೆನ್ನಾಗಿತ್ತು” ಎಂದಳು.
“ತೊಟ್ಟಿಲಲ್ಲಿ ಕೂತಿದ್ದು?”
“ಹೆದರಿಕೆ ಆಯ್ತಪ್ಪ…ಮೊದಲು… ನಂತರ ಸ್ವಲ್ಪ ಧೈರ್ಯ ಬಂತು.”
“ನಾನು ಕೈ ಹಿಡಿದ ಮೇಲೆ…”
“ಹುಂ…”
“ತುಂಬಾ ಆಯಾಸವಾಗಿದೆ…ಅಲ್ಲ…”
“……………………”
“ನಿದ್ದೆ ಬರುತ್ತ?” ಏನು ಈ ಮಾತಿನ ಅರ್ಥ?  ಯಶೋಧೆ ಗಂಡನ ಕಣ್ಣಲ್ಲಿ ಕಣ್ಣಿಟ್ಟು ನೋಡಿದಳು. ಅಲ್ಲಿ ಏನೂ ಇರಲಿಲ್ಲ. ಆ ದೃಷ್ಟಿ ಶಾಂತವಾಗಿತ್ತು. ಸ್ನೇಹಮಯವಾಗಿತ್ತು.
“ಹೌದು” ಎಂದಳು ಸಪ್ಪೆ ದನಿಯಲ್ಲಿ ನಿದ್ದೆ ಬರುವಂತೆ ಕಣ್ಣು ಮುಚ್ಚುತ್ತ. ರಘುರಾಮ ತನ್ನ ಮುಖವನ್ನು ಅವಳ ಕೆನ್ನೆಗೆ ಹಚ್ಚಿ ಒಂದು ಕೈಯನ್ನು ಅವಳ ಮೇಲೆ ಚಾಚಿದ. ಆಕಡೆಮಹದೇವನ್ ಮನೋಹರಿಯರ ಸಂಭಾಷಣೆ ಮುಗಿದಿರಲಿಲ್ಲ.
* * *
ಧಡ್ ಎಂದು ಬಾಗಿಲು ತೆರೆದಾಗ ಯಶೋಧೆ ಎಚ್ಚೆತ್ತಳು. ಗಂದ ಬಾಗಿಲು ತೆರೆದು ಹೊರ ಹೋಗುತ್ತಿದ್ದ. ಎಲ್ಲಿಗೆ ಈ ಹೊತ್ತಿನಲ್ಲೀ ಹೊರಗೆ ಎಂದಿನ ಗದ್ದಲವಿತ್ತು. ಗಾಳಿಯಸದ್ದು, ಕಾಡಿನಲ್ಲಿ ಜೀರುಂಡೆಗಳ ಸದ್ದು, ಪಕ್ಕದ ಮನೆಯಿಂದ ಮನೋಹರಿ ಸಣ್ಣಗೆ ಏನನ್ನೋ ಹೇಳುತ್ತಿರುವ ಸದ್ದು. ಯಶೋಧೆ ಕಾದಳು ಗಂಡ ಬರಬಹುದಂದು, ಆತ ಬರಲಿಲ್ಲ. ಎಲ್ಲಿ ಹೋದರು ಎಂದು ಎದ್ದು ಬಾಗಿಲನ್ನು ಕೊಂಚ ಸರಿಸಿ ನೋಡಿದಳು. ಮಹದೇವನ್ ಮನೆಯ ಕಿಟಕಿ ಬಾಗಿಲು ತೆರೆದಿದೆ. ಕಿಟಕಿಯಿಂದ ಮಂದವಾಗಿ ದೀಪದ ಬೆಳಕು ಹೊರಬರುತ್ತಿದೆ. ಗಂಡ ಮರೆಯಲ್ಲಿ ನಿಂತು ನೋಡುತ್ತಿದ್ದಾನೆ. ಅವನು ನಿಂತ ನಿಲುವು ಹೊಸಬಗೆಯದಾಗಿದೆ. ಯಾವುದೋ ಬೇಟೆಯನ್ನು ಹೊಂಚು ಹಾಕಿ ಕುಳಿತ ಚಿರತೆ, ಬೇಟೆಯ ಪ್ರಾಣಿ ಆಟವಾಡುವುದನ್ನು ಗಮನಿಸುತ್ತ, ಅದನ್ನು ಯಾವಾಗ ಹೇಗೆ ಹಿಡಿಯಬೇಕು ಎಂದು ವಿಚಾರ ಮಾಡುತ್ತ, ಮೈ ರೋಮಗಳನ್ನು ನಿಗುರಿಸಿಕೊಂಡು ನಿಂತ ದಾಗೆ, ದೃಷ್ಟಿಯನ್ನು ದೇಹವನ್ನು ಮುಂದಿನ ಕೆಲಸಕ್ಕೆ ಅಣಿಗೊಳಿಸಿಕೊಂದು ಸಿದ್ಧವಾದ ಹಾಗೆ ನಿಂತಿದ್ದಾನೆ ರಘುರಾಮ. “ಏನಾಗಿದೆ ಇವರಿಗೆ ? ಇವರು ಏನು ನೋಡುತ್ತಿದ್ದಾರೆ ?”ಎಂಬ ಕುತೂಹಲ, ಒಂದು ಬಗೆಯ ಉದ್ವೇಗಕ್ಕೆ ಒಳಗಾದ ಯಶೋಧೆ ಹೊರಹೋಗಿ ರಘುರಾಮನ ಹೆಗಲ ಮೇಲೆ ಕೈ ಇಡಬೇಕೆಂದುಕೊಂಡವಳು ತಡೆದುಕೊಂಡು ಅಲ್ಲಿಯೇ ನಿಂತಳು.
ಕ್ಷಣಕ್ಷಣಕ್ಕೂ ಮನೋಹರಿಯ ದ್ವನಿ ಬಿರುಸಾಗಿ ಅದು ನಿಟ್ಟುಸಿರಿನಲ್ಲಿ ಅಂತ್ಯವಾಯಿತು. ಹಲವು ನಿಮಿಷಗಳ ದೀರ್ಘಮೌನ. ರಘುರಾಮ ಅದೇ ಭಂಗಿಯಲ್ಲಿ ನಿಂತಿದ್ದ. ಮುಂದಿನ ಕ್ಷಣದಲ್ಲಿ ಮಹದೇವನ್ ಮಗ್ಗಲು ಬದಲಾಯಿಸಿದ ಸದ್ದು. ನಂತರ ಬಾಗಿಲು ತೆರೆದುಕೊಂಡಿತು. ಮನೋಹರಿಯ ಬರಿದಾದ ತೋಳು ಹೊರನಿಂತ ರಘುರಾಮನನ್ನು ಒಳಗೆ ಎಳೆದುಕೊಂಡಿತು. ಯಶೋಧೆ ತನ್ನ ಮೈಮೇಲಿರುವ ಅರಿವು ಕಳೆದುಕೊಂಡಂತೆ ಮುಂದೆ ಅಡಿ ಇಟ್ಪಳು. ಮಹದೇವನ್ ಮನೆಯ ಬಾಗಿಲು ತೆರೆದೇ ಇತ್ತು. ಮನೆಯ ಹೊರಕೋಣೆಯ ನೆಲದ ಮೇಲೆ ರಘುರಾಮ-ಮನೋಹರಿ. ಒಳಗಿನ ದೀಪದ ಬೆಳಕು ಅವರಿಬ್ಬರ ಮೇಲೆತಿಳಿಯಾಗಿ ಬಿದ್ದಿತ್ತು.
ಯಶೋಧೆ ಬಂದು ಹಾಸಿಗೆಯ ಮೇಲೆ ಉರುಳಿಕೊಂಡಳು. ನಿಡಿದಾದ ಉಸಿರುಬಿಟ್ಟಳು. ಈ ಹಿಂದಿನ ಕೆಲ ನಿಮಿಷಗಳಲ್ಲಿ ನಾನು ಏನನ್ನು ನೋಡಿದೆ. ಅದು ನಿಜವೆ ಇಲ್ಲ ಅದೊಂದು ಭ್ರೆಮೆಯೆ ಅನಿಸಿ ರಘುರಾಮನ ಹಾಸಿಗೆಯಲ್ಲಿ ಕೈಯಾಡಿಸಿ ಅದು ಬರಿದಾಗಿರುವುದನ್ನು ಖಚಿತಪಡಿಸಿಕೊಂಡಳು. ನಿಧಾನವಾಗಿ ಇದು ಕನಸಲ್ಲ, ಭ್ರಮೆಯಲ್ಲ ಸತ್ಯ ಅನಿಸಿತು. ಈ ಹಿಂದಿನ ಹಲವು ಅನುಭವಗಳಿಗೆ ಒಂದು ಅರ್ಥ ತೋಚತೊಡಗಿತು. ತುಟಿಗಳು ಅದುರಿದುವು. ಕಣ್ಣಲ್ಲಿ ನೀರು ತುಂಬಿಕೊಂಡಿತು. ಎದೆ ಭಾರವಾಗಿ ಇನ್ನೇನು ಒಡೆದು ಛಿದ್ರವಾಗುವಂತೆ, ಬಿರಿದುಹೋಗುವಂತೆ ಭಾಸವಾಯಿತು. ದಿಂಬಿಗೆ ಮುಖ ಒತ್ತಿ ಅತ್ತಳು. ಎಷ್ಟೋ ಹೊತ್ತಿನ ನಂತರ ರಘುರಾಮ ಒಳಬಂದ. ಬಾಗಿಲು ಹಾಕಿದ. ಯಶೋಧೆಯ ಹೊದಿಕೆ ಸರಿಪಡಿಸಿ ತಾನು ಮಲಗಿಕೊಂಡ. ಯಶೋಧೆ ಸಣ್ಣಗೆ ನಿಟ್ಟುಸಿರಿ ಬಿಟ್ಟು ಉಕ್ಕಿಬಂದ ನೀರನ್ನು ದಿಂಬಿಗೆ ರವಾನಿಸಿದಳು.
* * *
ರಘುರಾಮ ಎದ್ದಾಗ ಒಳ ಬಾಗಿಲ ಬಳಿ ಒಂದು ಚೀಲ ಸಿದ್ಧವಾಗಿತ್ತು. ಅದರಲ್ಲಿ ಯಶೋಧೆಯ ಒಂದೆರಡು ಸೀರೆಗಳು, ಮತ್ತಿತರ ಬಟ್ಟೆ. ಯಶೋಧೆ ಅಂಗಳದಲ್ಲಿ ನಿಂತು ತಲೆ ಬಾಚಿಕೊಳ್ಳುತ್ತಿದ್ದಳು. ಮಹದೇವನ್ ಮನೆಬಾಗಿಲು ತೆರೆದಿರಲಿಲ್ಲ.
“ಯಶು, ಏನು…”
“ನಾನು ಊರಿಗೆ ಹೋಗ್ತಿದೀನಿ.”
“ಊರಿಗೆ!”
“ಹೌದು. ತೀರ್ಥಹಳ್ಳಿಗಲ್ಲ…ತಾಳಗುಪ್ಪಕ್ಕೆ.”
“ತಾಳಗುಪ್ಪಕ್ಕೆ…ಯಾಕೆ ?”
“ಸುಮ್ನೆ…” ಅವಳು ತಲೆಗೆ ಗಂಟು ಹಾಕಿಕೊಂಡಳು. ಬಾಚಣಿಗೆಗೆ ಸಿಕ್ಕಿಕೊಂಡ ಕೂದಲು ಬಿಡಿಸಿ ಅದನ್ನು ದೂರ ಎಸೆದು ಒಳಬಂದಳು. ರಘುರಾಮ ಅವಳನ್ನು ಹಿಂಬಾಲಿಸಿದ.
“ಯಶು, ಏನಾಯ್ತು… ”
“ನಾನು ಬರ್ತೀನಿ…”   ಅವಳು ಚೀಲ ಎತ್ತಿಕೊಂಡಳು. ರಗೂರಾಮ ಅಡ್ಡ ನಿಂತ.
“ಯಶೂ… ಏನಿದೆಲ್ಲ…”
“ದಾರಿ ಬಿಡಿ… ನಾನು ಹೋಗ್ತೀನಿ…” ದೃಢ ದನಿಯಲ್ಲಿ ಅವಳು ಅವನನ್ನು ಪಕ್ಕಕ್ಕೆ ಸರಿಸಿ ಹೊರಬಂದಳು. ಕೈಯಲ್ಲಿ ಚೀಲ ಹಿಡಿದು, ನಂದಿ ಮರಗಳ ಕೆಳಗಿನಿಂದ ಅವಳು ಬೋರ್ಡುಗಲ್ಲಿನ ದಾರಿಗೆ ತಿರುಗಿದಳು.
ರಘುರಾಮ ಕಲ್ಲಾಗಿ ನಿಂತಿದ್ದ ಮನೆ ಜಗುಲಿಯ ಮೇಲೆ. ಮಹದೇವನ್ ಅವನ ಹೆಂಡತಿಯನ್ನು ಎಚ್ಚರಿಸುತ್ತಿದ್ದ.
“ಏಳೇ…ಏನು ದಾಳು ನಿದ್ದೆ ನಿನಗೆ…ಏಳು.”

