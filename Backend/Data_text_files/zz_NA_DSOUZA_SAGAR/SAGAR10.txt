 ಮದುವೆ ಎಂಬ ಮರಣಶಯ್ಯೆ
ಡಾಕ್ಟರ್ ರಮೇಶ್ ವಾರ್ಡಿನ ಪ್ರತಿ ರೋಗಿಯನ್ನೂ ಕಂಡು ಮಾತನಾಡಿ ಅವರ  ಸಮಸ್ಯೆಗಳನ್ನು ಕೇಳಿ, ಕೆಲವಕ್ಕೆ ಅಲ್ಲಿಯೇ ಪರಿಹಾರ ಸೂಚಿಸಿ ಹೊರರೋಗಿಗಳನ್ನುನೋಡಲೆಂದು ಬಂದಾಗ ಗಂಟೆ ಹತ್ತು ದಾಟಿತ್ತು.
ಹೊರರೋಗಿಗಳಾಗಿದ್ದವರು ಸುಮಾರು ಅರವತ್ತು ಜನ ಅಂದರೆ ಅರವತ್ತು ಸಮಸ್ಯೆಗಳು. ಒಂದೊಂದು ಸಮಸ್ಯೆಯ ರೂಪವೇ ಬೇರೆ. ಅವುಗಳಿಗೆ ನೀಡಬೇಕಾದ ಪರಿದಾರವೂ ಬೇರೆ. ಬೆಳಿಗ್ಗೆ ಎಂಟು ಗಂಟೆಗೆ ಬಂದು ಅವನು ವಾರ್ಡನ್ನು ಹೊಕ್ಕರೆ ಹೊರಬೀಳುವುದು ಹತ್ತು ಗಂಟೆಗೆ. ಕೆಲ ರೋಗಿಗಳು ಅವನನ್ನು ಕೂಡಲೇ ಬಿಡುವುದಿಲ್ಲ  ವಿರಾಮವಾಗಿ ಮಾತನಾಡುತ್ತ ಕುಳಿತುಬಿಡುತ್ತಾರೆ. ಮಾನಸಿಕ ಚಿಕಿತ್ಸೆಯಲ್ಲಿ ಮಾತು ಕೂಡ ಹೆಚ್ಚು ಪ್ರಯೋಜನಕಾರಿಯಾದುದರಿಂದ ಡಾಕ್ಟರ್ ರಮೇಶ್ ರೋಗಿಗಳ ಮಾತನ್ನು ಕೇಳುತ್ತ ನಿಲ್ಲುತ್ತಾನೆ. ಇದರಿಂದ ಅವನಿಗೆ ಅನುಕೂಲವೂ ಆಗುತ್ತದೆ. ರೋಗಿಯು ಗುಣ ಹೊಂದುತ್ತಾನೆಯೋ, ತೃಪ್ತಿಕರವಾಗಿ ಔಷಧೋಪಾಚಾರ ಪಡೆಯುತ್ತಿದ್ದಾನೆಯೇ, ಅವನ ಮಾನಸಿಕ ಹಿನ್ನೆಲೆ ಹೇಗಿದೆ, ಮಾನಸಿಕ ಸ್ಥಿತಿಯಲ್ಲಿ ಬದಲಾವಣೆಯಾಗಿದಯೇ ಎಂಬಿತ್ಯಾದಿ  ವಿಷಯಗಳು ಅವನಿಗೆ ತಿಳಿಯುತ್ತವೆ. ವಾರ್ಡಿನ ಒಳಗಿರುವ ರೋಗಿಗಳಿಂದ ಅವನು ತಪ್ಪಿಸಿಕೊಂಡು ಹೊರಬಂದರೆ, ಹೊರರೋಗಿಗಳಾಗಿ ಬಂದವರ ಸಾಲು ಅವನಿಗಾಗಿ ಕಾದಿರುತ್ತದೆ. ಅಲ್ಲಿ ಬಂದಿರುವ ಅರವತ್ತು ಸಮಸ್ಯೆಗಳು, ಇಲ್ಲಿ ಕುಳಿತಿರುವ ಅರವತ್ತು ಸಮಸ್ಯೆಗಳು. ಅವರೆಲ್ಲ ಹಳಬರು, ಇವರೆಲ್ಲ ಹೊಸಬರು. ಅವರ ವಿಷಯ ಎಲ್ಲಾ ಗೊತ್ತಿದೆ.ಇವರ ವಿಷಯ ಇನ್ನೂ ಗೊತ್ತಾಗಬೇಕಾಗಿದೆ.
“ಸಿಸ್ಟರ್” ಎಂದು ಕರೆಯುತ್ತಾನೆ.  ಬಾಗಿಲು ತೆರೆದುಕೊಂಡು ಒಬ್ಬೊಬ್ಬ ರೋಗಿ , ಅವರ ಸಂಗಡಿಗರ ಜತೆ ಒಳಬರುತ್ತಾನೆ. ಸಿಸ್ಟರ್ ತಾನು ಬರೆದುಕೊಂಡೆ ವಿವರಣಾ ಪತ್ರವನ್ನು ತಂದು ರಮಶನ ಎದುರು ಇಟ್ಟು ಹೊರ ಹೋಗುತ್ತಾಳೆ. ಈ ವಿವರಣಾ ಪತ್ರದ ಮೇಲೆ ಕಣ್ಣಾಡಿಸುತ್ತ ರಮೇಶ ರೋಗಿಯನ್ನು ನೋಡುತ್ತಾನೆ. ನಿಧಾನವಾಗಿ ಅವನ ಎದುರು ಒಂದು ಹೊಸ ಸಮಸ್ಯೆ. ಬಿಚ್ಚಿಕೊಳ್ಳುತ್ತದೆ.ಒಬ್ಬೊಬ್ಬರಾಗಿ ರೋಗಿಗಳು ಬಂದು ಅವನ ಸಲಹೆ ಪಡೆದು ಹೋಗುತ್ತಾರೆ. ಗಂಟೆಗಳು ಉರುಳುತ್ತವೆ.ಸಿಸ್ಟರ್ ಮುಂದಿನ ಫೈಲ್ ಹಿಡಿದು ಒಳಬಂದಾಗ ಅವಳ ಹಿಂದೆ ವಯಸ್ಸಾದ ಗಂಡ ಹೆಂಡತಿ ಸುಂದರಿಯಾದ ಓರ್ವ ತರುಣಿಯೋಡನೆ ಒಳ ಬಂದರು.
“ಕೂತ್ಕೊಳ್ಳಿ.” ಮೂವರೂ ಕುಳಿತರು. ರಮೇಶ ಆ ತರುಣಿಯನ್ನು ನೋಡಿದ. ತುಂಬಾ ಚೆಲುವೆ. ದುಂಡನೆಯ ಮುಖ. ಮುಗ್ಧತೆಯೇ ತುಂಬಿರುವ ಕಣ್ಣುಗಳು. ಆದರೆ ಅವಳು ಈ ಲೋಕದಲ್ಲಿಯೇ ಇಲ್ಲವೇನೋ ಎಂಬಂತಹ ಮುಖಮುದ್ರೆ. ಅವಳ ಅಕ್ಕಪಕ್ಕದಲ್ಲಿ ಚಿಂತಾಕ್ರಾಂತರಾಗಿ ಕುಳಿತ ಅವಳ ತಂದೆ ತಾಯಿ.
ರಮೇಶ್ ವಿವರಣಾ ಪತ್ರದ ಮೇಲೆ ದೃಷ್ಟಿ ಬೀರಿದ. ಆಕೆ ಯಶೋಧೆ, ತಂದೆ ಆನಂರಾವ್, ತಾಯಿ ಪಾರ್ವತಮ್ಮ. ಯಶೋಧೆಗೆ ಮದುವೆಯಾಗಿ ಎರಡು ವರ್ಷಗಳಾಗಿವೆ, ಮಕ್ಕಳಾಗಿಲ್ಲ. ವಿದ್ಯಾವಂತೆ. ಬುದ್ಧಿವಂತೆ. ಒಳ್ಳೆಯ ಸ್ನೇಹಿತೆ. ಸರಳ ಸ್ವಭಾವ. ಚಿಕ್ಕಂದಿನಿಂದಲೂ  ಯಾವುದೇ ಬಗೆಯ ಖಾಯಿಲೆ, ಬುದ್ಧಿಮಾಂದ್ಯತೆಯಿಂದ ನರಳಿದವಳಲ್ಲ. ಈಗ ನಾಲ್ಕುತಿಂಗಳಿಂದ ಮಂಕಾಗಿದ್ದಾಳೆ. ತನ್ನಷ್ಪಕ್ಕೆ ನಗುತ್ತಾಳೆ. ಕೆಲ ಬಾರಿಮಾತನಾಡುತ್ತಾಳೆ. ಆತ್ಮಹತ್ಯೆಗೆ  ಯತ್ನಿಸುವ ಚಿನ್ಹೆ, ನಿದ್ದೆ ಮಾಡುವುದಿಲ್ಲ.ರಮೇಶ ಮತ್ತೆ ಆನಂದರಾಯರ ಮತ್ತು ಪಾರ್ವತಮ್ಮನ ಮುಖ ನೋಡಿದ.
“ನಮ್ಮ ಹುಡುಗಿಗೆ ಏನೋ ಆಗಿದೆ ಡಾಕ್ಟರ್” ಆನಂದರಾಯರು ಪೇಚಾಡಿಕೊಂಡರು.
“ಈವರೆಗೂ ಚೆನ್ನಾಗಿದ್ದಳು. ಇವಳ ಗಂಡ ಇವಳಿಗೆ ಕಡಿಮೆ ಏನೂ ಮಾಡಿಲ್ಲ.  ತುಂಬಾ ಪ್ರೀತಿಯಿಂದ ನೋಡ್ಕೋತಾನೆ. ಒಂದು ದಿನ ಬಿಟ್ಟು ಇರಲಿಕ್ಕೆ ಬಯಸೋದಿಲ್ಲ…ಇವಳು ಯಾಕೋ ಹೀಗೆ ಆಗಿದಾಳೆ. ಮಾತಿಲ್ಲ ಕತೆಯಿಲ್ಲ…ಮಂಕು ಬಡಿದವಳ ಹಾಗೆ ಇರತಾಳೆ, ನಗತಾಳೆ, ರಾತ್ರಿ ನಿದ್ದೆ ಮಾಡೋದಿಲ್ಲ…” ತಂದೆ ಹೇಳುವುದು ತನಗೆ ಸಂಬಂಧಪಟ್ಟಿಲ್ಲವೇನೋ ಎಂಬಂತೆ ಕೇಳುತ್ತ ಕುಳಿತಳು ಯಶೋಧೆ.
“ಗಂಡ ಹೆಂಡತಿ ಎಲ್ಲಿ ಇರತಾರೆ ?”
“ಆತ ಫಾರೆಸ್ಟ್ ಗಾರ್ಡ್ ಆಗಿದಾನೆ…ಕಾನುಮರಡಿ ಅನ್ನೋಕಡೆ ಮನೆ. ಅಲ್ಲಿ ಇರತಾರೆ.”
“ಈಗ ಗಂಡನ ಜೊತೆ ಇದಾಳೋ ಇಲ್ಲ ನಿಮ್ಮ ಜೊತೆಯೋ ?”
“ಈವರೆಗೂ ಅಲ್ಲೇ ಇದ್ದಳು…ಈಗ ಎಂಟು ದಿನ ಆಯ್ತು. ಅವನು ಕರೆತಂದು  ನಮ್ಮಲ್ಲಿ ಬಿಟ್ಟು ಹೋಗಿದಾನೆ. ಅವನು ಪಾಪ ಏನು ಮಾಡ್ತಾನೆ… ಇವಳು ಹೀಗಾದ್ರೆÉ…”
“ಹಿಂದೆ ಯಾವತ್ತಾದರೂ ಇವಳು ಗಂಡನ ಮನೆ ಬಿಟ್ಟು ಬಂದದ್ದು…”
“ಇಲ್ಲ…ಹಾಗೇನೂ ಇಲ್ಲ” ಆನಂದರಾಯರು ತಡವರಿಸಿದರು. ರಮೇಶ ಮುಂದೆ ಬಗ್ಗಿ ನುಡಿದ-
“ನೋಡಿ ಆನಂದರಾವ್…ವೈದ್ಯರಿಂದ ಏನನ್ನೂ ಮುಚ್ಚಿಡಬಾರದು. ನೀವು ಎಷ್ಟು ನಿಜ ಹೇಳ್ತೀರಿ ಅಷ್ಟು ನಿಮಗೆ ಒಳ್ಳೆದು…ನಿಮಗೂ ಕೂಡ. ಇರೋ ವಿಷಯ ಹೇಳಿ”
 
“ಹೌದು ಡಾಕ್ಟರ್, ಇವಳೊಂದು ಸಲ ಗಂಡನ ಊರಿಗೆ ಹೋಗಿದ್ಲು… ಮತ್ತೊಂದು ಸಾರಿ ತೀರ್ಥಹಳ್ಳಿಗೆ…”
“ಗಂಡ ಇವಳನ್ನ ಹೊಡಿಯೋದು ಬಡಿಯೋದು ”
“ಇಲ್ಲ…”
“ಅವನು ಕುಡೀತಾನ?”
“ಇಲ್ಲ”
“ನೀವು ದೂರ ಇದೀರ ನಿಮಗೆ ಗೊತ್ತಿರಲಿಕ್ಕಿಲ್ಲ.”
“ಅದು ಸರಿ.”
“ಇವಳ ಗಂಡ ಯಾಕೆ ಬರಲಿಲ್ಲ?”
“ಅವನು ಬೇರೆ ಡಾಕ್ಟರುಗಳ ಹತ್ತಿರ ಏನೇನೋ ಔಷಧ ಮಾಡಿಸಿದ…ಟಾನಿಕ್ಕು  ಅದು ಇದು ಅಂತ ಖರ್ಚಾಯಿತು. ನಾವೇ ಹೇಳಿದ್ವಿ ಊರಿಗೆ ತಂದು ಬಿಡು ಅಂತ.ಯಾರೋ ಹೇಳಿದ್ರು ನಿಮ್ಮನ್ನ ಒಂದು ಸಾರಿ ನೋಡಿ ಅಂತ… ಅದಕ್ಕೆ ನಾವೇ ಬಂದ್ವಿ…”
“ನೋಡಿ ನಾನು ಕೆಲವು ಗುಳಿಗೆ ಕೊಡ್ತೀನಿ… ನಿತ್ಯ ಇವಳಿಗೆ ಕೊಡಿ. ಇವಳು ನಿಮ್ಮಲ್ಲೇ ಇರಲಿ…ಇವಳ ಗಂಡನ್ನ ಒಂದು ಸಾರಿ ಬಂದು ಹೋಗಲಿಕ್ಕೆ ಹೇಳಿ ನನ್ನ ಹತ್ತಿರ…. ನಾಳೆ ನಾಡಿದ್ದು ಅವನು ಬರದೇ ಇದ್ದರೆ ಏನೂ ಮಾಡಲಿಕ್ಕೆ ಆಗೋದಿಲ್ಲ….”
“ಕಾಯಿಲೆಯವಳನ್ನೇ ಕರಕೊಂಡು ಬಂದಿದೀವಲ್ಲ ಡಾಕ್ಟರ್.”
“ಆನಂದರಾವ್…ದೈಹಿಕ ಕಾಯಿಲೆಗೆ ಹೊರಗಿನ ರೋಗಾಣು ಹೇಗೆ ಕಾರಣ ವಾಗಿರುತ್ತೋ… ಹಾಗೇ ಮಾನಸಿಕ ಕಾಯಿಲೆಗೆ ಹೊರಗಿನ ವಾತಾವರಣ, ತಂದೆ ತಾಯಿಯ ಪ್ರಭಾವ, ಪರಿಸರ, ಗಂಡನ ಗುಣ ಸ್ವಭಾವ ಕಾರಣವಾಗಬಹುದು…ಅವನಿಗೆ ಹೇಳಿ. ಅವನಿಗೆ ಹೆಂಡತಿ ಮೇಲೆ ನಿಜವಾಗಿ ಪ್ರೀತಿ ಇದ್ರೆ ಅವನು ಬರಲಿ…”
“ಹೇಳ್ತೀನಿ ಡಾಕ್ಟರ್.” ರಮೇಶ ಚೀಟಿ ಬರೆದುಕೊಟ್ಟ. ಕೆಲ ಸಲಹೆಗಳನ್ನೂ ನೀಡಿದ. “ಯಶೋಧೆ ಮನೆಯಲ್ಲಿ ಅವಳಿಗೆ ಬೇಕಾದ ಹಾಗೆ ಇರಲಿ. ಅವಳನ್ನು ಬೈಯುವುದು ಶಪಿಸುವುದುಮಾಡಬೇಡಿ. ಎರಡು ದಿನ ಮಾತ್ರೆ ತೆಗೆದುಕೊಂದರೆ ಅವಳ ಮಾನಸಿಕ ಒತ್ತಡ  ಕಡಿಮೆಯಾಗುತ್ತೆ. ಆಮೇಲೆ ನಾನು ಅವಳನ್ನ ಮಾತನಾಡಿಸುತ್ತೇನೆ” ಎಂದ.ಅವರೆಲ್ಲ ಎದ್ದರು. ಕೈ ಮುಗಿದರು. ಯಶೋದೆ ಕೂಡ.
“ಹೋಗಿ ಬಾ ಯಶೋಧೆ…ಮತ್ತೆ ಬಾ ನೀನು…ಎಲ್ಲ ಸರಿಹೋಗುತ್ತದೆ…” ಎಂದ  ರಮೇಶ ಅವಳ ಮುಖ ನೋಡುತ್ತ. ಇಷ್ಟು ಚಂದದ ಹುಡುಗಿಗೆ ಹೀಗಾಯಿತೆ ಎಂದುವ್ಯಥೆಪಟ್ಟ. ಒಂದೆರಡು ದಿನಗಳು ಉರುಳಿದವು. ಒಂದು ದಿನ ಯಶೋಧೆಯ ಗಂಡ ರಘುರಾಮ ಬಂದ, ಅಂಜುತ್ತ ಅಳುಕುತ್ತ. ಆದರೆ ಹೊರಗೆ ತೋರಿಸಿಕೊಳ್ಳದೆ.
“ನಾನು ಯಶೋಧೆಯ ಗಂಡ” ತನ್ನ ಪರಿಚಯ ಮಾಡಿಕೊಂಡ.
“ಬನ್ನಿ…ಬನ್ನಿ:.” ರಮೇಶ ಕುರ್ಚಿ ತೋರಿಸಿದ.
“ಪಾಪ ಯಶೋಧೆ ಹೇಗಿದಾಳೆ ?”
“ಹಾಗೆ ಇದಾಳೆ ಸಾರ್…ಈಗ ಮಾತನಾಡತಾಳೆ ?”
“ನಿಮ್ಮ ತಾಯಿ ತಂದೆ, ಕುಟುಂಬದ ವಿಷಯ ಸ್ವಲ್ಪ ಹೇಳತೀರ ರಘುರಾಮ…”
“ಅದೆಲ್ಲ ಯಾಕೆ ಸಾರ್… ”
“ಡಾಕ್ಟರಿಗೆ ಅದೆಲ್ಲ ಬೇಕಾಗುತ್ತಪ್ಪ…ಯಶೋಧೆಯ ತಂದೆ ತಾಯಿ ಕುಟುಂಬದ ವಿಷಯ ತಿಳಕೊಂಡೆ…ಹಾಗೇ ನಿಮ್ಮದು…” ಹೇಳುವ ಮನಸ್ಸಿರಲಿಲ್ಲ ಇವನಿಗೆ. ಆದರೂ ಹೇಳತೊಡಗಿದ. ರಮೇಶ ನಡುವೆ ಕೆಲ ಪ್ರಶ್ನೆಗಳನ್ನು ಕೇಳಿದ. ಅವುಗಳಿಗೂ ಉತ್ತರಿಸಿದ. ತಂದೆ ತಾಯಿಯನ್ನು ಪೀಡಿಸುತ್ತಿದ್ದುದು, ಮಕ್ಕಳ ಎದುರೇ ಹೆಂಡತಿಯನ್ನು ಹಿಂಸುತ್ತಿದ್ದುದು ಹೇಳಿದ ರಘುರಾಮ. ಕಾಡಿಗೆ ಒಂದು ಬಾರಿ ತಂದೆಯನ್ನು ಹುಡುಕಿಕೊಂಡು ಹೋದಾಗ ಅಲ್ಲಿ ಕೂಡ ಒಂದು ಹೆಂಗಸಿನ ಜತೆ ತನ್ನ ತಂದೆಯಾದವನು ಕಂಠಪೂರ್ತಿ ಕುಡಿದು ಬರಿ ಮೈಯಲ್ಲಿ ಮಲಗಿದ್ದನ್ನು ತಾನು ನೋಡಿದೆ ಎಂದ. ಈ ಕೆಲ ಸಂದರ್ಭಗಳು ವಿಶೇಷವಾಗಿ ಕಂಡವು.
“ಆ ವಿಷಯ ಸಾಕು…ಯಶೋಧೆಯ ಮೇಲೆ ನಿಮಗೆ ಪ್ರೀತಿಯಿದೆಯೆ? ”
“ತುಂಬಾ ಪ್ರೀತಿಯಿದೆ ಸಾರ್…ಅವಳನ್ನು ಬಿಟ್ಟು ನಾನು ಬದುಕಲಾರೆ. ಈಗ ಅವಳು ತಾಯಿ ಮನೇಲಿದಾಳೆ…ನನಗೆ ಮನೇಲಿ ಊಟ ಸೇರೋಲ್ಲ…. ನಿದ್ದೆ ಬರೋಲ್ಲ…”
“ನಿಮಗೂ ಯಶೋಧಾಗೂ ದೈಹಿಕ ಸಂಬಂಧ ಹೇಗಿದೆ ”
“ಇದೆ ಸಾರ್….ಚೆನ್ನಾಗಿದೆ. ಈಗ ತುಂಬಾ ಹೆಚ್ಚಾಗಿದೆ…”
“ರಘುರಾಮ…ನೀವು ಯಶೋಧೆ ಗುಣವಾಗಬೇಕು ಅಂತ ಬಯಸುತ್ತೀರ ಅಲ್ವ?”
“ಹೌದು ಸ್ಸಾರ್…”
“ಹಾಗಾದ್ರೆ ನೀವು ಆಫೀಸಿಗೆ ಎಂಟು ದಿನ ರಜ ಹಾಕಿ…ಇಬ್ರು ಬಂದು ನಮ್ಮಲ್ಲಿರಿ…ನಾನು ಯಶೋಧೇನ ಗುಣಪಡಿಸ್ತೀನಿ. ಅವಳ ಕಾಯಿಲೆ ಕಾಯಿಲೆಯೇ
ಅಲ್ಲ…
“ಅವಳನ್ನ ಕಳಿಸುತ್ತೀನಿ ಸಾರ್, ನಾನು….”
“ಚಿಕಿತ್ಸೆ ಇಬ್ಬರಿಗೂ…ಬನ್ನಿ…”
“ಆಯ್ತು ಸಾರ್.”
“ಯಾವತ್ತೂ ಬರತೀರ?”
“ಇನ್ನು ಐದಾರು ದಿನಗಳಲ್ಲಿ”  ರಘುರಾಮ ಎದ್ದು ಕೈ ಮುಗಿದ. ಆದರೆ ಅವನು ಬರಲಿಲ್ಲ. ಡಾ. ರಮೇಶ್ ಕಾದದ್ದೇ ಆಯ್ತು. ರಘುರಾಮ ಬರಲಿಲ್ಲ.ಯಶೋಧೆಯನ್ನು ಕರೆತರಲಿಲ್ಲ. ಆದರೆ ನಗರದ ಲೇಡಿ ಡಾಕ್ಟರ್ ಲೀಲಾವತಿಯಿಂದ ಒಂದು  ದಿನ ರಮೇಶನಿಗೆ ಕರೆ ಬಂದಿತು. ತ್ವರಿತವಾದ ದೂರವಾಣಿ ಕರೆ.ಡಾಕ್ಟರ್…ನನ್ನ ರೋಗಿಯೊಬ್ಬಳು ನಿಮ್ಮನ್ನು ನೋಡಲು ಬಯಸುತ್ತಿದ್ದಾಳೆ…”
“ಯಾರು ಡಾಕ್ಷರ್ ಅದು ?”
“ಯಶೋಧಾ ಅಂತ…”
“ಓ! ಅವಳು ಅಲ್ಲಿ ಹೇಗೆ ಬಂದಳು ?”
“ಆತ್ಮಹತ್ಯೆ ಪ್ರಯತ್ನ ಅಂತ ಕಾಣುತ್ತೆ ಡಾಕ್ಟರ್…ಆದರೆ ಅವಳ ಗಂಡ… ತಂದೆ ತಾಯಿ ಅಣ್ಣ ಬೇರೇನೋ ಹೇಳ್ತಿದಾರೆ…ನೀವು ಅವಳನ್ನ ಒಂದು ಸಾರಿ ನೋಡಿದ್ದೀರಂತಲ್ಲ… ನಿಮ್ಮ ಹೆಸರು ಹೇಳತೀದಾಳೆ…”
“ಅವಳ ಸ್ಥಿತಿ ಹೇಗಿದೆ ಡಾಕ್ಟರ್ ?”
“ತೀರ ಕೆಟ್ಪಿಲ್ಲ…ಮಾತಾಡ್ತಾಳೆ…ಆದರೆ ಇಪ್ಪತ್ನಾಲ್ಕು ಗಂಟೆ ದಾಟಿದರೆ ಅಪಾಯ
ಇಲ್ಲ…
“ಈಗ ನಾನವಳನ್ನ ಬಂದು ನೋಡಬಹುದೇನು ? ಮಾತಾಡಿದರೆ ತೊಂದರೆ ಇಲ್ಲ ಅಲ್ವೆ…”
“ಇಲ್ಲ ಬನ್ನಿ…ನಿಮಗೆ ಏನೋ ಹೇಳಬೇಕೂಂತ ಅವಳು ತವಕಪಡತಿದಾಳೆ…”
“ಹಾಗಾದರೆ…ಬಂದ.” ರಮೇಶ ಕೂಡಲೇ ಹೊರಟ, ಕಾಯುತ್ತಿದ್ದವರಿಗೆ ನಾಳೆ ಬರುವಂತೆ ಹೇಳಿ. ಕಾರಿನಿಂದ ಇಳಿದು ಲೀಲಾವತಿ ನರ್ಸಿಂಗ್ ಹೋಂ ಪ್ರವೇಶಿಸುತ್ತಿರುವಂತೆಯೇಹೊರಗೆ ನಿಂತ ರಘುರಾಮ ಬೇರೆಡೆ ತಲೆ ತಿರುಗಿಸಿಕೊಂಡ. ಆನಂದರಾಯರು ನೆಲ  ನೋಡುತ್ತ ಕುಳಿತಿದ್ದರು. ಪಾರ್ವತಮ್ಮ ಕಣ್ಣೊರೆಸಿಕೊಳ್ಳುತ್ತಿದ್ದಳು. ಯಶೋಧೆಯ ಅಣ್ಣನೆಂದು ಕಾಣುತ್ತದೆ ಆತ ಕಂಬಕ್ಕೆ ಒರಗಿ ನಿಂತಿದ್ದ.
“ಹಲೋ ಡಾಕ್ಟರ್” ಎಂದು ಲೀಲಾವತಿ ಸ್ವಾಗತಿಸಿದಳು.
“ಎಲ್ಲಿ ಯಶೋಧೆ ? ಹೇಗಿದಾಳೆ ?”
“ಬನ್ನಿ” ಲೀಲಾವತಿ ಒಂದು ವಾರ್ಡಿನ ಬಾಗಿಲು ತೆರೆದು ಒಳಹೋಗಿ ಎಂಬಂತೆ ಸನ್ನೆ ಮಾಡಿದಳು. ರಮೇಶ ಒಳ ಹೊಕ್ಕ. ಕೈಗೆ ಡ್ರಿಪ್ ಕೊಡಲಾಗಿತ್ತು. ಯಶೋಧ ತೀರ ಎಂದರೆ ತೀರ ಹೈರಾಣಾಗಿದ್ದಳು. ಕಷ್ಟಪಟ್ಪು, ಕಣ್ಣು ತೆರೆದು ನೋಡಿದಳು.
“ಯಶೋಧೆ”
“ಡಾಕ್ಟರ್…”
“ಯಾಕೆ ಹೀಗೆ ಮಾಡಿಕೊಂಡೆ ?”
“ನನಗೆ ಬೇರೆ ದಾರಿ ಇರಲಿಲ್ಲ…”
“ನೀನು  ದುಡುಕಿಬಿಟ್ಟೆ, ಯಶೋಧೆ. ನೀನು ನಿನ್ನ ಗಂಡ ಒಟ್ಪಿಗೇನೆ ಬಂದಿದ್ದರೆ ಈ ಸಮಸ್ಯೆ. ಸುಲಭವಾಗಿ ಪರಿದಾರ ಆಗುತ್ತಿತ್ತು…” “ಅವರು ಮನಸ್ಸು ಮಾಡಲಿಲ್ಲ… ನನಗೂ ಬೇಕಾಗಿರಲಿಲ್ಲ.”
“ಯಾಕೆ ಯಶೋಧೆ ?”
“ಡಾಕ್ಟರ್, ನಾನು ನೋಡಬಾರದ್ದನ್ನ ನೋಡಿದೀನಿ….ಕೇಳಬಾರದ್ದನ್ನ ಕೇಳಿದೀನಿ… ಮಾಡಬಾರದ್ದನ್ನು ಮಾಡಿದೀನಿ…ನಾನ ಯಾಕೆ ಬದುಕಿರಬೇಕು ಹೇಳಿ…? ಡಾಕ್ಟರ್ ರಮೇಶ ಅವಳ ಕೈ ಹಿಡಿದುಕೊಂಡ.  ಅವಳು ಚುಟುಕಾಗಿ ಹೇಳಿದಳು.ಮನೋಹರಿ ಪ್ರಕರಣದಿಂದಲೇ ಆರಂಭಿಸಿದಳು. ರಘುರಾಮನ ವಿಚಿತ್ರ ಲೈಂಗಿಕ ಬೇಡಿಕೆ. ಅದನ್ನು ಪೂರೈಸಲೆಂದು ತಾನು ಅವಂತನ ಬಳಿ ಹೋಗಿ ಬರುತ್ತಿದ್ದುದು. ಕ್ರಮೇಣ  ಅನಂತನ ಮೇಲೆ ತನಗೆ ಮೂಡಿದ ಪ್ರೀತಿ ವಿಶ್ವಾಸದಿಂದಾಗಿ ತಾನು ಅನಂತನನ್ನುಪ್ರೀತಿಸತೊಡಗಿದ್ದು ಎಲ್ಲವನ್ನೂ ಹೇಳಿದಳು.
* * *
ಬೋರ್ಡುಗಲ್ ಹತ್ತಿರದ ಚೆಕ್‍ಪೋಸ್ಟ್‍ನ್ನು ಸರಕಾರ ರದ್ದು ಮಾಡಿತು. ರಘುರಾಮ ಮನೆಗೆ ಬಂದ ರಾಧಮ್ಮ ಊರಿನಿಂದ ಬಂದಿರಲಿಲ್ಲ. ಅಂದರೆ ರಘುರಾಮನಿಗೆ ಅನುಕೂಲವೇ ಆಯಿತು. ಎಂದಿನಂತೆ ಅವನು ಯಶೋಧೆಯನ್ನು ಅನಂತನ ಮನೆಗೆ ಕಳುಹಿಸಿದ. ಅವಳು ತಿರುಗಿ ಬಂದಾಗ ಹಿಂದಿನಂತೆ ಅವಳನ್ನು ಸ್ವೀಕರಿಸಲಿಲ್ಲ.
“ಏನು…ಏನಾಯ್ತು?” ಎಂದು ಕೇಳಿದಳು ದಣಿದಂತಿದ್ದ ಯಶೋಧೆ.
“ನೀವು ಮೋಸ ಮಾಡತಿದೀರ” ಎಂದ ರಘುರಾಮ. ಗಾಬರಿಯಿಂದ ಅವನ ಮುಖ ನೋಡಿದಳು ಯಶೋಧೆ.
“ನೀನು ಅಲ್ಲಿ ಹೋಗತೀಯ….ಅರ್ಧ ಗಂಟೆ ನಿದ್ದೆ ಮಾಡಿ ಬರ್ತೀಯ. ಇಲ್ಲಿ ಬಂದು ಹೇಳಿದ್ದನ್ನೇ ಹೇಳ್ತೀಯ…ಈವತ್ತೇನೂ ನನಗೆ ಆಸಕ್ತಿಯಿಲ್ಲ” ಎಂದವನೇ ದೂರಸರಿದು ಮಲಗಿಬಿಟ್ಪ.ನಕ್ಕಳು ಯಶೋಧೆ. ಹೌದು ಅವಳು ಮೋಸ ಮಾಡುತ್ತಿದ್ದಳು. ಕತೆ ಕಟ್ಟಿ  ಹೇಳುತ್ತಿದ್ದಳು. ಕತೆ ಹೇಳುತ್ತ ಹೇಳುತ್ತ ಉದ್ರೇಕಗೊಂಡು ಅವನನ್ನು ಕೆರಳಿಸುತ್ತಿದ್ದಳು. ಇದೆಲ್ಲ ಹಿಂದೆ, ಈಗ ಮೋಸವಿಲ್ಲ ಕಟ್ಟುಕತೆಯಿಲ್ಲ. ಗಂಡನ ಮಾತನ್ನು ಚಾಚೂ ತಪ್ಪದೆ ನಡೆಸಿಕೊಂಡು ಬರುತ್ತಿದ್ದಾಳೆ. ಆದರೆ ಈಗಿನದೆಲ್ಲ ಮೋಸದಂತೆ ಕಾಣುತ್ತದೆ ಆತನಿಗೆ. ಅವಳು ಮನದಣಿಯ ನಕ್ಕಳು. ಮೈ ಸುಖದ ಮೆಲಕು ಹಾಕುತ್ತಿತ್ತು. ಗಂಡ  ದೂರವಿರುವುದೇ ಸರಿ ಎನಿಸಿ ಅವಳು ಮಲಗಿಕೊಂಡಳು. ಆದರೆ ಮಾರನೇ ದಿನ ರಘುರಾಮ ಅವಳಿಗೆ ಬೇರೊಂದು ಆಜ್ಞೆ ನೀಡಿದ.
“ಯಶು…ಈವತ್ತು ನೀವು ಮೋಸಮಾಡಲಿಕ್ಕೆ ಸಾಧ್ಯವಿಲ್ಲ” ಎಂದ ಆತ.
“ಯಾಕೆ?.”
“ನೀನು ಆ ಕಿಟಕಿ ಬಾಗಿಲು ತೆಗೆದಿಡು…ನಾನು ನೋಡತೀನಿ. ಹಿಂದೆ ಎಷ್ಟೋ ಬಾರಿ ಮನೋಹರಿ ಹಾಗೆ ಮಾಡತಿದ್ಲು.” ಮೈಮೇಲೆ ಬೆಂಕಿ ಕೆಂಡ ಉಗ್ಗಿದಂತಾಗಿ ಯಶೋಧೆ ಕೆರಳಿ ಕೂಗಿದಳು.
“ನಿಮಗೆ ನಾಚಿಕೆಯಾಗೋದಿಲ್ವ… ?”  “ಈ ವಿಷಯದಲ್ಲಿ ನನಗೆ ಏನೂ ಆಗೋದಿಲ್ಲ… ನಾನು ಹೇಳಿದ ಹಾಗೆ ನೀನುಕೇಳಿದರೆ ಆಯಿತು…” ಆದರೆ ಆವತ್ತು ಯಶೋಧೆ ಗಂಡನ ಮಾತನ್ನು ಕೇಳಲಿಲ್ಲ.
“ಯಶು ಏಳು”  ಎಂದ ರಘುರಾಮ ಗೋಗರೆದ. ಮುಸುಕು ಬಿಗಿದುಕೊಂಡು ಮಲಗಿದ್ದ ಯಶೋಧೆಏಳಲಿಲ್ಲ. ಆದರೆ ಅತ್ತಕಡೆಯಿಂದ ಅನಂತ ಕೆಮ್ಮುತ್ತಿರುವುದು, ಆಕಳಿಸುತ್ತಿರುವುದು ಕಿವಿಗೆ
ಬಿದ್ದು ಯಶೋಧೆ ಮಿಸುಗಾಡಿದಳು.
* * *
ಅನಂತನ ಕೋಣೆಯೊಳಗೆ ಹೋದವಳೇ ಯಶೋಧ ಕಿಟಕಿಯ ಬಾಗಿಲನ್ನು ತೆರೆದಳು. ದೀಪವನ್ನು ಸಣ್ಣಗೆ ಮಾಡಿದಳು. ಅನಂತ- “ಬಾಗಿಲನ್ನು ಮುಚ್ಚು ಯಶು”
ಎಂದಾಗ ಮೈಮೇಲಿನ ಅರಿವು ಕಳೆದುಕೊಂಡ ಯಶೋಧೆ ಉನ್ಮತ್ತಳಾಗುತ್ತ-  “ನೋಡಲಿ…ಊರಿಗೆ ಊರೇ ಬಂದು ನೋಡಲಿ…ನನಗೆ ನಾಚಿಕೆ ಹೇಸಿಗೆ ಏನೂ.ಇಲ್ಲ…” ಎಂದಳು.
* * *
ರಘುರಾಮ ಕಾದ. ಬದಳ ಹೊತ್ತು ಕಾದ. ಯಶೋಧೆ ಬರಲಿಲ್ಲ. ಅವಳ  ವರ್ತನೆಯಿಂದ ಅವನಿಗೆ ಅನುಕೂಲವಾಗಿತ್ತು. ತೆರೆದ ಬಾಗಿಲಿನಿಂದ ಎಲ್ಲವನ್ನೂ ನೋಡುತ್ತನಿಂತಿದ್ದ. ಅವನು ಕೆರಳಿದ್ದ. ಬೆಂಕಿಯ ಉಂಡೆಯಾಗಿದ್ದ. ಬಾಲ ಊರಿ ಹೆಡೆ ಬಿಚ್ಚಿ ನಿಂತ  ಹಾವಾಗಿದ್ದ. ಆದರೆ ಯಾವಾಗ ಯಶೋಧನ ಕಣ್ಣಿನಲ್ಲಿ ಒಂದು ಬಗೆಯ ತೃಪ್ತಿ ನೆಮ್ಮದಿಕಂಡಿತೋ, ಯಾವಾಗ ಅವಳು ನರಳಿ ಹಾಸಿಗೆಯ ಮೇಲೆ ಮೈ ಚೆಲ್ಲಿದಳೋ ಆಗ ಆತ  ನಿಧಾನವಾಗಿ ತನ್ನ ಮನೆಗೆ ಬಂದ. ಮಂಚದ ಮೇಲೆ ಉರುಳಿಕೊಂಡ. ಅವಳಿಗಾಗಿ ಕಾದ.ಅವಳು ಬರಲಿಲ್ಲ.
* * *
ಬೆಳಕು ಹರಿದು ಅನಂತ ಬಂಗಲೆಗೆ ನೀರು ತುಂಬುತ್ತಿರಬೇಕಾದರೆ ಯಶೋಧೆ ಎದ್ದು  ಬಂದಳು. ಒಳ ಬಂದ ಅವಳು ತನಗೆ ಅಪರಿಚಿತಳಂತೆ ಕಂಡಳು. ಅವಳ ಮುಖದ ಮೇಲಿನಭಾವ ಬೇರೆಯಾಗಿತ್ತು. ಮೈಯಲ್ಲಿನ ಕುಲುಕಾಟ ಬದಲಾಗಿತ್ತು.  “ಯಶು, ನೀನು ಹೀಗೆ ಮಾಡಬಾರದಿತ್ತು” ಎಂದ ರಘುರಾಮ ವೇದನೆಯಿಂದ. “ನಾನು ಏನು ಮಾಡಿದೆ ?”
“ರಾತ್ರಿ ನೀನು ಬರಲಿಲ್ಲ…”
“ಬರಬೇಕು ಅನಿಸಲಿಲ್ಲ…ಬರಲಿಲ್ಲ…ನನ್ನನ್ನ ಅಲ್ಲಿಗೆ ಕಳಿಸೋಕಿಂತ ಮುಂಚೆ ನೀವು ಇದನ್ನೆಲ್ಲ ವಿಚಾರ ಮಾಡಬೇಕಿತ್ತು…”
“ಯಶು, ನಾನು ನಿನ್ನನ್ನ ಎಷ್ಟು, ಪ್ರೀತಿಸ್ತೀನಿ ನಿನಗೆ ಗೊತ್ತಿಲ್ಲ…”
“ಗೊತ್ತು. ಆದರೆ ನಾನು ನಿಮ್ಮಿಂದ ಪ್ರೀತೀನ…ಇನ್ನೊಬ್ಬರಿಂದ ಇನ್ನೊಂದನ್ನು ಪಡೀಲಿಕ್ಕೆ ಸಿದ್ಧಳಿಲ್ಲ…ಹೆಣ್ಣು ಎರಡನ್ನೂ ಒಂದೇ ಕಡೆ ಬಯಸತಾಳೆ…”
“ಸರಿ” ಎಂದ ರಘುರಾಮ.
“ಹುಂ” ಎಂದು ಅಷ್ಟೇ ಬಿಗುವಿನಿಂದ ಉತ್ತರಿಸಿ ಯಶೋಧೆ ಮನೆ ಕೆಲಸಕ್ಕೆ ತೊಡಗಿದಳು.
* * *
ರಾಧಮ್ಮ ಹಿಂದಿರುಗಿ ಬಂದಳು.  ದಿನಗಳು ಉರುಳಿದವು. ಅನಂತ ಮದುವೆ ಎಂದು ಓಡಿಯಾಡಿದ. ಎಂಟು ದಿನಗಳ ರಜೆ ಹಾಕಿ ಆತ ತಾಯಿಯೋಡನೆ ಕಳಸಕ್ಕೆ ಹೋದ. ಅನಂತ ಆ ಕಡೆ ಹೋದಾಗ ಈ ಕಡೆ ಬಂಗಲೆಗೆ ಓರ್ವ ಅಧಿಕಾರಿ ಬಂದ.  “ಒಂದು ಅನ್ನ ಸಾರು ಮಾಡಿ ಬಡಿಸೋಣ… ಅನಂತ ಇದಾನೆ ಅಂತ ಅವರು ಬಂದಿದಾರೆ” ಎಂದ ರಘುರಾಮ. ಯಶೋಧೆ ಮರುಮಾತನಾಡಲಿಲ್ಲ. ಅನ್ನ ಸಾರು ಮಾಡಿಕೊಟ್ಟಳು, ಹಪ್ಪಳ ಹುರಿದಳು. ರಘುರಾಮನೇ ಬಂಗಲೆಯಿಂದ ಪಾತ್ರೆ ತಟ್ಟೆ ತಂದು ತನ್ನ ಮನೆಯಿಂದ ಬಡಿಸಿಕೊಂಡು ಹೋಗಿ ಕೊಟ್ಟು ಬಂದ.
ರಾತ್ರಿ ಕೂಡ ಆ ಅಧಿಕಾರಿ ಅಂಲ್ಲೇ ಉಳಿದ.  ಸುಮಾರು ಎಂಟು ಗಂಟೆಯಾಗಿತ್ತು. ಬಂಗಲೆಯ ಹಿಂದಿನ ಕಿಟಕಿಯ ಬಳಿ ಬಂದು ಆ ಅಧಿಕಾರಿ ರಘುರಾಮನನ್ನು ಕರೆದ. ರಘುರಾಮ ಹೋಗಿ  ಹಾಗೆಯೇ ತಿರುಗಿ ಬಂದು-
“ಯಶು…ಸಾಹೇಬರಿಗೆ ಸಿಗರೇಟು ಬೇಕಂತೆ…ಹೋಗಿ ಬೇಗ ಬರತೀನಿ…” ಎಂದ.
“ಅಯ್ಯೋ…ನನಗೆ ಹೆದರಿಕೆಯಾಗುತ್ತೆ!” ಯಶೋಧೆ ಚೀರಿದಳು.
“ಹೆದರಿಕೆ ಯಾಕೆ…ಬಂದುಬಿಟ್ಪೆ,” ಎಂದು ರಘುರಾಮ ಬ್ಯಾಟ್ರಿ ಹಿಡಿದುಕೊಂಡು ಹೊರಟ. ಆತ ಆ ಕಡೆ ಹೋಗುತ್ತಿರಲಿ ಈ ಕಡೆ ಆ ಅಧಿಕಾರಿ ಬಂಗಲೆ ಬಿಟ್ಟು ಮನೆಯತ್ತ ಬರುತ್ತಿರುವುದನ್ನು ನೋಡಿ ಬೇಗಬೇಗನ ಮನೆಯೊಳಗೆ ಸೇರಿಕೊಳ್ಳಲು ಹೊರಟ  ಯಶೋಧಯನ್ನು ಅವನೇ ತಡೆದು ನಿಲ್ಲಿಸಿದ
“ಇಲ್ಲಿ ಬೇರೆ ಯಾರೂ ಇಲ್ಲ ಅಲ್ವೇ ?”
“ಇಲ್ಲ” ಎಂದಳು ಯಶೋಧೆ ಸೌಜನ್ಯಕ್ಕಾಗಿ ಅವನು ಜಗಲಿ ಏರಿದ. ಅವನ ನಡಿಗೆ ಹೊಂಚು ಹಾಕುವ ಪ್ರಾಣಿಯ ನಡಿಗೆಯಂತಿತ್ತು. ಅನುಮಾನದಿಂದ ಯಶೋಧೆ ಕೇಳಿದಳು-
“ನಿಮಗೆ ಏನು ಬೇಕು ?”
“ನಾನು ರಘುರಾಮನಿಗೆ ಎಲ್ಲ ಹೇಳಿದೀನಿ…”  ಎಂದು ಆ ಅಧಿಕಾರಿ ಮುಂದೆ ನುಗ್ಗಿ ಯಶೋಧೆಯನ್ನು ಹಿಡಿದುಕೊಂಡಯಶೋಧೆಗೆ ಎಲ್ಲ ಅರ್ಥವಾಯಿತು. ತನ್ನನ್ನು ತುಂಬಾ ಪ್ರೀತಿಸುವ ತನ್ನ ಗಂಡನ ಮತ್ತೂ ಒಂದು ಕೊಡುಗೆ ಇದು. ಅವನು ಸಿಗರೇಟಿಗೆ ಹೋಗಿಲ್ಲ ಇಲ್ಲೇ ಎಲ್ಲೋ ಇದ್ದಾನೆ ಅವಳು ಆ ಅಧಿಕಾರಿಯ ಕೈಗಳಿಂದ ತಪ್ಪಿಸಿಕೊಳ್ಳಲು ಕೊಸರಾಡುತ್ತ ಹೊರಗೆ ಕವಿದ ಕತ್ತಲನ್ನು ನೋಡಿದಳು. ರಘುರಾಮ ನಂದಿ ಮರಗಳ ಕೆಳಗೆ ನಿಂತು ನೋಡುತ್ತಿದ್ದ. ಅತಿ ರೋಷದಿಂದ ತನ್ನನ್ನು ಹಿಡಿದುಕೊಳ್ಳಲು ಮುಂದಾದ ಅಧಿಕಾರಿಯನ್ನು ದೂರ ತಳ್ಳಿದಳು ಯಶೋಧೆ. ಒಳಗೆ ನುಗ್ಗಿ ಮೂಲೆಯಲ್ಲಿ ಇರಿಸಿದ್ದ ಕೊಡಲಿ ಹಿಡಿದು ಬಂದು ಜಗಲಿಯ ಮೇಲೆ ನಿಂತು ಅಬ್ಬರಿಸಿದಳು.
“ಬನ್ನಿ…ಮುಂದೆ ಬನ್ನಿ….ಕೊಂದು ಹಾಕ್ತೀನಿ ನಿಮ್ಮನ್ನು ಬನ್ನಿ” ಯಾರೂ ಮುಂದೆ ಬರಲಿಲ್ಲ. ಯಶೋಧೆ ಒಳಗೆ ನುಗ್ಗಿ ಬಾಗಿಲು ಹಾಕಿಕೊಂಡಳು.
* * *
ಅಂದಿನಿಂದ ಯಶೋಧೆ ಮಂಕಾದಳು. ಮಾತು ಬಿಟ್ಟಳು. ತನ್ನಷ್ಟಕ್ಕೆ ತಾನು ನಗುವುದು ಆರಂಭವಾಯಿತು. ನಿದ್ದೆ ಮಾಡು ತೊಳಲಾಮೂಡಗಿದಳು. ಮನೆಯಲ್ಲಿ ಬಟ್ಟೆ ಹರಿದೆಸೆದಳು. ಮಂಚ ಮುರಿದಳು. ಗಂಡನನ್ನು ಕೊಲ್ಲಲು ಎಂದು ಕೊಡಲಿ ಹಿಡಿದು ಅಟ್ಪಿಸಿಕೊಂಡು ಹೋದಳು. ರಘುರಾಮ ಅವಳನ್ನು ಕರೆತಂದು ತೀರ್ಥಹಳ್ಳಿಯಲ್ಲಿ ಬಿಟ್ಟುಹೋದ. ಆನಂದರಾಯರು, ಪಾರ್ವತಮ್ಮ ಮಗಳನ್ನು ಕರೆದುಕೊಂಡು ಯಾರು ಯಾರೋ ವೈದ್ಯರನ್ನು  ಕಂಡರು. ಕೊನೆಗೆ ಡಾಕ್ಟರ್ ರಮೇಶನಲ್ಲಿ ಕರೆತಂದರು. ಇವನು ಕೊಟ್ಟ ಗುಳಿಗೆ ಅವಳಮಾನಸಿಕ ತಳಮಳವನ್ನು ಕೊಂಚ ಕಡಿಮೆ ಮಾಡಿತ್ತು. ಯಶೋಧೆ ತೀರ್ಥಹಳ್ಳಿಯಲ್ಲಿಯೇ  ಉಳಿದಳು. ರಘುರಾಮ ಬಂದು ಹೋಗತೊಡಗಿದ. ಒಂದು ಬಾರಿ ಹೆಂಡತಿಯ ಜತೆಅವನು ಡಾಕ್ಟರ್ ರಮೇಶನಲ್ಲಿ ಬಂದುಹೋದ. ಎರಡನೇ ಬಾರಿ ಹೋಗಲಿಕ್ಕೆ ಧೈರ್ಯ ಮಾಡಲಿಲ್ಲ. ಈ ನಡುವೆ ಯಶೋಧೆ ಆತ್ಮಹತ್ಯೆಗೆ ಯತ್ನಿಸಿದ್ದಳು.
“ಯಶೋಧಾ, ನೀನು  ಹೀಗೆ ಮಾಡಬಾರದಿತ್ತು.”ರಮೇಶ ಪಶ್ಚಾತ್ತಾಪಪಟ್ಟ.
“ಈಗಲೂ ಕಾಲ ಮೀರಿಲ್ಲ…ವಾಸಿಯಾಗಿ ಬಾ…ನಾನು ನಿನ್ನ, ನಿನ್ನ ಗಂಡನ ಸಮಸ್ಯೇನ ಪರಿಹಾರ ಮಾಡ್ತೀನಿ…ಖಂಡಿತ.” ಅವಳು ಮಾತನಾಡಲಿಲ್ಲ. ಆಯಾಸವಾಯಿತೇನೋ, ಕಣ್ಣು ಮುಚ್ಚಿ ಮಂಗಿಕೊಂಡಳು. ಕೊಂಚ ಹೊತ್ತು ಅಲ್ಲಿಯೇ ಕುಳಿತಿದ್ದು ರಮೇಶ ಎದ್ದು ಲೀಲಾವತಿಯ ಬಳಿ ಬಂದ.
“ಡಾಕ್ಟರ್, ನೀವು ಯಶೋಧಾನ ಉಳಿಸಬೇಕು.”
“ನಾನು ಪ್ರಯತ್ನ ಪಡೆತೀನಿ ಡಾಕ್ಟರ್.”
“ಇದು ವಿಕೃತ ಕಾಮಿಯೋರ್ವ ತನಗೆ ಗೊತ್ತಿಲ್ಲದೇನೆ ನಿರ್ಮಿಸಿದ ದುರಂತ ಕತೆ… ನೀವು ಅವಳನ್ನ ಗುಣಪಡಿಸಿ, ನಂತರ ನಾನು ನನ್ನ ಕೆಲಸ ಮಾಡತೀನಿ…”
“ಆಯ್ತು ಡಾಕ್ಟರ್. ನನ್ನಿಂದ ಆಗೋವಷ್ಟು ನಾನು ಮಾಡತೀನಿ.” ಡಾ|| ರಮೇಶ ಮನೆಗೆ ಬಂದ. ಊಟ ಮಾಡಲು ಮನಸ್ಸಾಗಲಿಲ್ಲ.
“ಏನು ಡಾಕ್ಟರ್ ಹುಶಾರಿಲ್ವೆ?” ಎಂದು ಅವನ ಹೆಂಡತಿ ತಮಾಷೆ ಮಾಡಿದಳು.
“ಒಬ್ಬಳು ಸುಂದರಿಯಾದ ಹುಡುಗಿಯ ದುರಂತ ಜೀವನವನ್ನ ಊಹಿಸಿಕೊಂಡು  ಸಂಕಟ ಪಡತಿದೀನಿ….ಡಿಯರ್. ನೋಡಬಾರದನ್ನ ನೋಡಿದೀನಿ, ಕೇಳಬಾರದ್ದನ್ನ ಕುಳಿದೀನಿ…ಮಾಡಬಾರದ್ದನ್ನ ಮಾಡಿದೀನಿ…. ನಾನು ಯಾಕೆ ಉಳೀಬೇಕು ಡಾಕ್ಟರ್ ಅಂತ ಅವಳು ಕೇಳಿದಾಗ….ಅವಳಿಗೆ ಉತ್ತರ ಕೊಡಲಿಕ್ಕೆ ನನ್ನಿಂದ ಆಗಲಿಲ್ಲ…ಅವಳು ಮರಣಶಯ್ಯ ಮೇಲೆ ಮಲಗಿದಾಳೆ. ಮದುವೆ ಅನ್ನುವುದು ಹೀಗೆ ಎಷ್ಟು ಜನ ಮುಗ್ಧೆಯರ ಪಾಲಿಗೆ  ಮರಣಶಯ್ಯೆಯಾಗುತ್ತೋ…”
ರಮೇಶನ ನಡುಗುವ ದನಿ ಕೇಳಿ ಅವನ ಮಾತನ್ನು ಆಲಿಸುತ್ತ ಕುಳಿತಳು ಅವನ ಹೆಂಡತಿ. ಟೆಲಿಫೋನ್ ಗಂಟೆಯಾಯಿತು. ಅವಳೇ ಎತ್ತಿಕೊಂಡಳು.
“ಯಶೋಧಾ ಹೋದಳು ಅಂತ ಡಾಕ್ಟರ್‍ಗೆ ಹೇಳಿ…ಪ್ಲೀಸ್.”  ಟಲಿಫೋನ್ ಕೆಳಗಿರಿಸಿ ಗಂಡನ ಮುಖ ನೂಡಿದಳು. ಅವಳ ಕಣ್ಣಂಚಿನಲ್ಲಿ ನಿಂತ ನೀರನ್ನು ನೋಡಿ ರಮೇಶ್-
“ಗೊತ್ತಾಯ್ತು ಬಿಡು” ಎಂದ ಅವನು ತುಟಿ ಕಚ್ಚಿಕೊಂಡ.

