ಮೀನುಗಾರ ದೊರೆ
1. ಕಡಲಲ್ಲಿ ಸಿಕ್ಕಿತೊಂದು ದೊಡ್ಡ ಮೀನುಇದು ನಮ್ಮ ಅಮ್ಮ ನನಗೆ ಹೇಳಿದ ಕೊಂಕಣಿ ಕತೆ. ಇದನ್ನು ಅಮ್ಮ  ಎಂಟು ಹತ್ತು ದಿನಗಳವರೆಗೆ ನನಗೆ ಹೆಳುತ್ತಿದ್ದಳು. ಪ್ರತಿದಿನ ಇಷ್ಟಿಷ್ಟೇ ಕತೆಹೇಳುತ್ತ ನನ್ನಲ್ಲಿ  ಕುತೂಹಲ  ಕೆರಳಿಸುತ್ತಿದ್ದಳು . ನಾನು  ಕೂಡ  ಹಾಗೆಯೇಈಗ ಸ್ವಲ್ಪ ಸ್ವಲ್ಪವಾಗಿ ಕತೆಯನ್ನು ಹೆಳುತ್ತಿದ್ದೇನೆ.ಅಮರಾವತಿ ಎಂದು ಒಂದು ರಾಜ್ಯ. ಅಲಕಾನಂದ ಎನ್ನುವುದು ಈರಾಜ್ಯದ ರಾಜಧಾನಿ. ಅಮರಸಿಂಹ ಎನ್ನುವ  ದೊರೆ ಈ ರಾಜ್ಯವನ್ನು ಚೆನ್ನಾಗಿ ಆಳಿಕೊಂಡು ಬಂದಿದ್ದ. ಇವನಿಗೆ ಅಲಕಾನಂದೆ ಎಂಬ ಮಗಳು. ಈ ನಗರಕ್ಕೆ ಅಂಟಿಕೊಂಡು ಒಂದು ಸುಂದರವಾದ ಕಡಲಿತ್ತು. ಈ ಕಡಲದಂಡೆಯ ಮೇಲೆ ‘ಉದ್ಡಕೆ ಮೀನುಗಾರ ಸಂಸಾರಗಳು ನೆಲೆಸಿದ್ದವು. ಈಸಂಸಾರಗಳಲ್ಲಿ ದುಗ್ಗಜ ಎನ್ನುವವನ ಸಂಸಾರ ಕೂಡ ಒಂದು. ದುಗ್ಗಜನಹತ್ತಿರ ಸಣ್ಣದೊಂದು ದೋಣಿಯಿತ್ತು. ಆತ ಅದರಲ್ಲಿ ಕುಳಿತು ನಿತ್ಯಮೀನು ಹಿಡಿಯಲು ಕಡಲಿಗೆ ಹೋಗುತ್ತಿದ್ದ. ಕಡಲಲ್ಲಿ ಅವನಿಗೆ ಬೇಕಾಗುವಷ್ಟು ಮೀನು ಸಿಗುತ್ತಿತ್ತು. ಆತ ಪ್ರತಿನಿತ್ಯ ಮೀನು ಹಿಡಿದುತರುವುದು, ಅದನ್ನು ಅವನ ಹೆಂಡತಿ ಪೇಟೆಗೆ ಒಯ್ದು ಮಾರುವುದು,ಮನೆಗೆ ಬೇಕಾದ ವಸ್ತುಗಳನ್ನು ತಂದು ಜೀವನ ಸಾಗಿಸುವುದು ಅವರಿಗೆರೂಢಿಯಾಗಿತ್ತು. ಇವರಿಗೆ ಮಾಣಿಕ್ಯ ಎಂಬ ಮಗನಿದ್ದ. ಈ ಮಾಣಿಕ್ಯವಿಧೇಯನಾಗಿದ್ದ. ಒಳ್ಳೆಯವನಾಗಿದ್ದ. ಮೀನುಗಾರರಿಗೆ ಸದಾ ಸಹಾಯಮಾಡುತ್ತಿದ್ದ. ಕಷ್ಟದಲ್ಲಿ ಇರುವವರಿಗೆ ನೆರವಾಗುತ್ತಿದ್ದ.
ದುಗ್ಗಜ ಒಂದು ದಿನ ಮೀನು ಹಿಡಿಯಲು ಕಡಲಿಗೆ ಹೋದ. ತನ್ನಬಲೆಯನ್ನು ಬೀಸುತ್ತ ಆತ ಕಡಲಿನಲ್ಲಿ ಬಹಳದೂರ ಹೋದ. ಆದರೆಅಂದು ಅವನಿಗೆ  ಮೀನು ಸಿಗಲಿಲ್ಲ. ಅಲ್ಲಿ ಸಿಗಬಹುದು, ಇಲ್ಲಿ ಸಿಗಬಹುದುಎಂದು ಅವನು ಹಡಗುಗಳು ತಿರುಗಾಡುವಲ್ಲಿಗೂ ಹೋದ. ಸಂಜೆಯಾಗುತ್ತ ಬಂದಿತು. ಕಡಲಲ್ಲಿ ಕತ್ತಲು ಕವಿಯಿತು. ಅವನಿಗೆ ಒಂದೇಒಂದು ಮೀನು ಸಿಗದೇ ಹೋದಾಗ ಆತನಿಗೆ ನಿರಾಶೆಯಾಯಿತು. ಆತತನ್ನ  ದೋಣಿಯನ್ನ ದಂಡೆಗೆ  ತೆಗೆದುಕೊಂಡು  ಬಂದ.
ಇವನು ಬರುತ್ತಾನೆ, ಮೀನು ತರುತ್ತಾನೆ ಎಂದು ಕಾದಿದ್ದಳು ಅವನಹೆಂಡತಿ. ಈತ ದೋಣಿಯನ್ನು ದಡಕ್ಕೆ ಎಳೆದು ಹಾಕಿದ ಬಲೆ ಹುಟ್ಟುಮತ್ತಿತರ ಸಾಧನಗಳನ್ನೆ ಹಿಡಿದು ಮನೆಗೆ ಬಂದ. ಅವನ ಕೈಯಲ್ಲಿ ಮೀನಿನಪೊತ್ತಿ {ಚೀಲ) ಇಲ್ಲದಿರುವುದನ್ನು ಗಮನಿಸಿದ ಹೆಂಡತಿಗೆ ನಿರಾಶೆಆಯಿತು. ಅವಳು ಕೆಳುವ ಮುನ್ನವೇ ಇವನು ತನಗೆ ಮೀನು ಸಿಗಲಿಲ್ಲಎಂಬ ವಿಷಯ ಹೆಳಿದ.“ಚಿಂತೆ ಇಲ್ಲಬಿಡಿ. ಇವತ್ತು ಅಲ್ಲದಿದ್ದರೆ, ನಾಳೆ ಸಿಗುತ್ತದೆ. ಕಡಲತಾಯಿ ನಮಗೆ ಯಾವತ್ತೂ ಮೋಸ  ಮಾಡುವುದಿಲ್ಲ. ನೀವು ಬೇಸರಮಾಡಿಕೊಳ್ಳಬೇಡಿ” ಎಂದು ಅವಳು ಗಂಡನಿಗೆ ಸಮಾಧಾನ ಹೇಳಿದಳು.ಹಾಗೆಯೇ ಪಕ್ಕದ ಮನೆಗೆ ಹೋಗಿ, ಪಕ್ಕದ ಮನೆ ಸರಳಕ್ಕನಿಂದಒಂದು ಸೇರು ಅಕ್ಕಿ ತಂದು, ಅದರಲ್ಲಿ ಅರ್ಧ ಸೇರು ಅಕ್ಕಿ ಹಾಕಿ ಗಂಜಿ  ಮಾಡಿದಳು. ರಾತ್ರಿಗೆ ಅದೇ ಊಟವಾಯಿತು. ಬೆಳಿಗ್ಗೆ ಎದ್ದು ಅರ್ಧ ಸೇರುಅಕ್ಕಿಯಲ್ಲಿ ಅನ್ನ ಮಾಡಿ ಅದರ ಬುತ್ತಿಯನ್ನು ಕಟ್ಟಿ ಗಂಡನ ಕೈಗೆ ಕೊಟ್ಟಳು.ದುಗ್ಗಜ ಎಂದಿನಂತೆ ಮತ್ತೆ ಕಡಲಿಗೆ ಹೋದ. ಈ ಬಾರಿಯಾದರೂ ತಾನುಬೀಸಿದ ಬಲೆಗೆ ಮೀನು ಸಿಕ್ಕೀತು ಎಂದು ಕಾದ. ಆದರೆ ಅಂದು ಕೂಡಅವನ ಬಲೆಗೆ ಮೀನು ಬೀಳಲಿಲ್ಲ. ಸಂಜೆ ತನಕ ಬಲೆ ಬೀಸಿ ದಣಿದ.ಸಮುದ್ರದಲ್ಲಿ ಮೀನು ಎಲ್ಲೆಲ್ಲೂ ಹಾರಾಡುತ್ತಲಿತ್ತು. ಆದರೆ ಇವನಬಲೆಯ ಕಡೆ ಮಾತ್ರ ಅದು ಸುಳಿಯಲಿಲ್ಲ.
ಸಂಜೆಯಾಗಲು ದುಗ್ಗಜ ಮತ್ತೆ  ನಿರಾಶೆಯಿಂದ ದಂಡೆಗೆ ಬಂದದುಗ್ಗಜನ ಹೆಂಡತಿ ಈ ಸಾರಿ ಮತ್ತೊಂದು ಮನೆಗೆ ಹೋದಳು. ಅಕ್ಕಿ  ಸಾಲ ತಂದಳು. ಎಂದಿನ ಹಾಗೆ ಗಂಜಿ ಮಾಡಿದಳು.ಹೀಗೇ ನಾಲ್ಕು ದಿನ ನಡೆಯಿತು. ಐದನೇ ದಿನ ದುಗ್ಗಜದೋಣಿಯನ್ನ ನೀರಿಗೆ ಇಳಿಸುವಾಗ ಅವನ ಮಗ ಮಾಣಿಕ್ಯ ದಡಕ್ಕೆಬಂದು“ಅಪ್ಪಾ” ಎಂದ.“ಏನು ಮಗ ?”“ನಾನೂ ನಿನ್ನ ಜೊತೆ ಬರತ್ತೇನೆ.”“ಬೇಡ ಮಗ, ನೀನಿನ್ನು ಚಿಕ್ಕವ. ಕಡಲಲ್ಲಿ ಬಿಸಿಲು ಗಾಳಿ, ಅಲೆಗಳಅಬ್ಬರ ಬೇರೆ ಇರತ್ತೆ ಬೇಡ.”ಮಗ ಮಾಣಿಕ್ಯವನ್ನು ಅವನು ಈವರೆಗೆ ಕಡಲಿಗೆ ಕರೆದುಕೊಂಡುಹೋಗಿರಲಿಲ್ಲ. ಮಗ ಕಡಲಲ್ಲಿ ಅಷ್ಟು ದೂರ ಹೋಗಿ ಬರುತ್ತಿದ್ದ ಆದರೆ ಮೀನು ಹಿಡಿಯಲು ಅವನನ್ನ ಅವರು ಕಳುಹಿಸಿರಲಿಲ್ಲ. ಹೀಗಾಗಿ ಮಗತನ್ನ ಜೊತೆ ಬರುವುದು ಬೇಡವೇ ಬೇಡ ಎಂದ ದುಗ್ಗಜ. ತಾಯಿ ಕೂಡಹೀಗೆಯೇ ಹೇಳಿದಳು. ಆದರೆ ಮಗ ಹಟ ಬಿಡಲಿಲ್ಲ. ಕೊನೆಗೆ ತಂದೆಮಗ ದೋಣಿ ಹತ್ತಿದರು.ಕಡಲ ಒಳಗೆ ಹೋದ ಹಾಗೆ ಮಾಣಿಕ್ಯ ಸಂಭ್ರಮಪಟ್ಟ. ಕಡಲವಿಶಾಲತೆ ನೋಡಿದ ಅಲ್ಲಿ ತೇಲುವ ಕಡಲ ಹಕ್ಕಿಗಳನ್ನ ನೋಡಿದ ಮೇಲೆಹಾರಿ ಮಾಯವಾಗುವ ಮೀನನ್ನು ಕಂಡು ಚಪ್ಪಾಳೆ ತಟ್ಟಿದ. ದುಗ್ಗಜ ತನ್ನಬಲೆ ಬೀಸಿದ. ಬಲೆ ಬೀಸಿದ್ದಷ್ಟೇ, ಮೀನು ಸಿಗಲಿಲ್ಲ., ದೋಣಿ ಆಳ ಸಮುದ್ರಕ್ಕೆ ಹೋಯಿತು. ಮತ್ತೂ ದೂರ ದೂರಹೋಯಿತು. ಮೀನು ಇಲ್ಲ “ ಮಗಾ, ಇಂದು ಕೂಡ ಮೀನು ಸಿಗುತ್ತಿಲ್ಲ”ಎಂದು ನೊಂದು ನುಡಿದ ದುಗ್ಗಜ. ಆಗ ಮಾಣಿಕ್ಯ ತ0ದೆಗೆ  ಹೇಳಿದ .
“ಅಪ್ಪ  ಬಲೇನ  ನನ್ನ ಕೈಗೆ ಕೊಡು, ನಾನು ಬಲೆ ಬೀಸುತ್ತೇನೆ.”“ಬೇಡ ಮಗ  ಕಡಲಲ್ಲಿ ಸಳೆತ ಇರುತ್ತೆ . ಬಲೆ ಮೇಲೆ ಎಳೆಯುವುದುಕಷ್ಟದ ಕೆಲಸ. ನಿನ್ನಿಂದ ಅದು ಆಗುವುದಿಲ್ಲ  ಬೇಡ.”“ಇಲ್ಲ ಅಪ್ವ ಹ್ಯಾಗೂ ನೀವು ಇರುತ್ತೀರಲ್ಲ. ಬಲೆ ನನಗೆ ಕೊಡಿ”ಎಂದು ಮಾಣಿಕ್ಯ ಒತ್ತಾಯ ಮಾಡಿದ.ಕೊನೆಗೆ ದುಗ್ಗಜ ಬೇರೆ ದಾರಿ ತೋರದೆ ಮಾಣಿಕ್ಯನ ಕೈಗೆ ಬಲೆಕೊಟ್ಟ ಅದನ್ನ ಹೇಗೆ ಹಿಡಿಯಬೇಕು, ಹೇಗೆ ಬೀಸಬೇಕು, ಹೇಗೆ ಮೇಲೆಎಳೆಯಬೇಕು ಅನ್ನುವುದನ್ನೆಲ್ಲಾ ತಿಳಿಸಿಕೊಟ್ಟ.ತಂದೆ ದೋಣಿಗೆ ಹುಟ್ಟು ಹಾಕುತ್ತಿರಲು ಮಾಣಿಕ್ಯ ಬಲೆ ಹಿಡಿದುದೋಣಿಯ ಅಂಚಿಗೆ ಹೋಗಿ ನಿಂತ. ಬಲೆಯ ತುದಿಯನ್ನು ಕೈಯಲ್ಲಿಹಿಡಿದು, ಉಳಿದುದನ್ನು ಹೆಗಲ ಮೇಲೆ ಹರವಿಕೊಂಡು  ಅದನ್ನು ಸಮುದ್ರಕ್ಕೆಬೀಸಿ ಎಸೆದ. ಬಲೆ ಸಮುದ್ರದಲ್ಲಿ ವೃತ್ತಾಕಾರವಾಗಿ ಹರಡಿಕೊಂಡುಬಿದ್ದಿತು. ಅದರ ಭಾರದ ಸೀಸದ ಗುಂಡುಗಳೆಲ್ಲ ನೀರಿನಲ್ಲಿ ಮಾಯವಾದವು. ಬಲೆ ಸಮುದ್ರದಲ್ಲಿ ಕಾಣೆಯಾಯಿತು. ಐದಾರು ನಿಮಿಷಗಳ ನಂತರ ಮಾಣಿಕ್ಯ ಏನೋ ಭಾರವಾಗಿ ಕೆಳಗೆಜಗ್ಗುತ್ತಿದೆ ಎಂದ. ದುಗ್ಗಜ ಬಲೆ ಹಿಡಿದು ನೋಡಿದ ಹೌದು, ಮೀನುಬಿದ್ದಿದೆ  ಎಂದು ಆತ ಸ0ತಸಪಟ್ಟ. ನಂತರ ತಂದೆ, ಮಗ ಸೇರಿ ಬಲೆಯನ್ನುಮೇಲೆ ಎಳೆದರು. ಬಲೆ ಮೇಲೆ ಬರಲು ಒಪ್ಪಲಿಲ್ಲ. ಇಬ್ಬರೂ ಶಕ್ತಿಹಾಕಿಮೇಲೆ ಎಳೆದಾಗ ದೊಡ್ಡದೊಂದು ಮೀನು ಬಲೆಯಲ್ಲಿ ಇರುವುದು ಇವರಗಮನಕ್ಕೆ ಬಂದಿತು.ಇಬ್ಬರೂ ದೋಣಿಯ ಹಲಗೆಗೆ ಕಾಲು ಕೊಟ್ಟರು. ಬಲೆಯನ್ನಬಲವಾಗಿ ಹಿಡಿದು ಎಳೆದರು. ಬಲೆ ಮೇಲೆ ಬಂದಿತು. ಅದನ್ನುಪೂರ್ತಿಯಾಗಿ ದೋಣಿಯೊಳಗೆ ಎಳೆದು ಹಾಕಿದಾಗ ದೋಣಿ ಗಲಗಲನೆಅಲುಗಾಡಿತು. ತುಂಬಾ ದೊಡ್ಡ ಮೀನೊಂದು ಬಾಯಿ ತೆರೆದು, ಬಾಲಬಡಿದು, ಕಣ್ಣ ಅಗಲ ಮಾಡಿ ಇವರನ್ನು ನೋಡಿತು.
“ಮಗಾ” ಎಂದ ದುಗ್ಗಜ“ನಾನು ಇಂತಹ ಮೀನನ್ನ ಈವರೆಗೆ ನೋಡಿರಲಿಲ್ಲ  ಹಿಡಿದಿರಲಿಲ್ಲ”ಎಂದ ಆತ .ತಂದೆ  ಮಗ ಇಬ್ಬರಿಗೂ ತುಂಬಾ ಸಂತೋಷವಾಯಿತು .* * 
ತಂದೆ ಮಗ ಸೇರಿ ಮೀನಿನ ಬಾಯಿಗೆ ತೆಂಗಿನ ಗರಿಯ ಕಟ್ಟುಬಿಗಿದು ಅದನ್ನ ಹೊತ್ತು ದಂಡೆಗೆ ತಂದರು. ದುಗ್ಗಜನ ಹೆಂಡತಿ ದೂರದಿಂದತಂದೆ ಮಗ ಏನನ್ನೋ ಹೊತ್ತು ತರೋದನ್ನ ನೋಡಿದಳು. ‘ಅರೆ ದೇವರೆ,ಇವರು ಏನು ತರುತ್ತಿದ್ದಾರೆ ? ಅಂತ ಅವಳು ಆಶ್ಚರ್ಯಪಟ್ಟಳು. ಮನೆಹತ್ತಿರ ಬಂದಾಗ ಇದು ಮೀನು ಅನ್ನೋದು ಅವಳಿಗೆ ಗೊತ್ತಾಗಿ ಅವಳಮುಖ ಅರಳಿತು.“ಅಮ್ಮ  ದೊಡ್ಡ ಮೀನು ಸಿಕ್ಕಿದೆ. ದೊಡ್ಡ ಮೀನು” ಮಗ ಕೂಗಿಹೇಳಿದ. ತಾಯಿ ಮುಂದೆ ಬಂದು ಆ ಮೀನನ್ನು ತಂದೆ  ಮಗನ ಹೆಗಲಮೇಲಿನಿಂದ ಇಳಿಸಿಕೊಂಡಳು.“ನೋಡೆ, ನಿನ್ನ ಮಗ ಹಿಡಿದಿರುವ ಮೀನನ್ನ ನಾನು ನನ್ನ ಜನ್ಮದಲ್ಲೇಇಂತಹ ಮೀನನ್ನ ಹಿಡಿದಿರಲಿಲ್ಲ” ಎಂದ ದುಗ್ಗಜ.“ಇವನು ಏನಂದ್ರೂ ನನ್ನ ಮಗಾ ಅಲ್ಲವಾ ? ” ಎಂದಳುಮಾಣಿಕ್ಯನ ತಾಯಿ.“ಇರಲಿ, ಇದನ್ನ ತೊಕೊಂಡು ಹೋಗಿ ಪೇಟೆಯಲ್ಲಿ ಮಾರಿ ಹಣ
ತೆಗೆದುಕೊಂಡು ಬಾ” ಎಂದ  ದುಗ್ಗಜ.“ನಾವು  ಅವರಿವರ ಕೈಗಳಿಂದ ಅಕ್ಕಿ ತಂದಿದ್ದೇವೆ. ಅಂಗಡಿಯಲ್ಲಿಸಾಲ ಮಾಡಿದ್ದೇವೆ. ದೇವರು ಕಣ್ಣು ತೆರೆದು ನಮಗೆ ದೊಡ್ಡ ಮೀನನ್ನದಯಪಾಲಿಸಿದ್ದಾನೆ. ನಮ್ಮ ಸಾಲವನ್ನೆಲ್ಲ ತೀರಿಸೋಣ” ಎಂದು ದುಗ್ಗಜಹೆಂಡತಿಗೆ ಹೆಳಿದ.ದುಗ್ಗಜ ಮೀನಿನ ಬಾಯಿಗೆ ಹಗ್ಗದ ಉರುಳು ಬಿಗಿದು ಅದನ್ನಪೇಟೆಗೆ ತೆಗೆದುಕೊಂಡು  ಹೋಗಲು ಸಿದ್ಧಪಡಿಸಿದ. ಆಗ ದುಗ್ಗಜನಹೆ0ಡತಿ ಅದನ್ನ ಎತ್ತಿ ನೋಡಿದಳು.“ಓ ನನ್ನಿಂದ ಈ ಮೀನನ್ನ ಎತ್ತಿಕೊಂಡು ಪೇಟೆಯತನಕಹೋಗಲಿಕ್ಕೆ  ಆಗೋದಿಲ್ಲ” ಎಂದು ಅವಳು  ಕೈ  ಚೆಲ್ಲಿದಳು .ಆಗ ಮಾಣಿಕ್ಯ ಮುಂದೆ  ಬಂದ.“ನಾನೇ ಇದನ್ನ ತೊಕೊಂಡು  ಹೋಗಿ ಮಾರಿ ಬರುತ್ತೇನೆ’ ಹೇಳಿದಮಾಣಿಕ್ಯ.“ನಿನ್ನಿಂದ ಆಗೋಲ್ಲ ಮಗ ’ ಎಂದು ದುಗ್ಗಜ ಹೆಳಿದಾಗ ಮಾಣಿಕ್ಯ ಮೀನನ್ನ ಎತ್ತಿ ತನ್ನ ಹೆಗಲ ಮೇಲೆ ಇರಿಸಿಕೊಂಡ.“ನೋಡು, ಯಾಕೆ ನನ್ನ ಕೈಲಿ ಆಗೋದಿಲ್ಲ. ನೋಡು” ಎಂದುನಕ್ಕ. “ಮೀನನ್ನ ನೀನೇ ಮಾರಿಕೊಂಡು ಬಾ… ಆದರೆ ಯಾರಿಗೂ ಇದನ್ನಕತ್ತರಿಸಿ  ಕೊಡಬೇಡ. ಸಣ್ಣ ಪುಟ್ಟವರ ಹತ್ತಿರ ವ್ಯಾಪಾರಕ್ಕೆ ಹೋಗಬೇಡ.ಯಾರು ಯಾರೋ ಇದನ್ನ ಮುಟ್ಟದೆ ಇರುವ ಹಾಗೆ ನೋಡಿಕೋ.ಸಾಯಂಕಾಲದೊಳಗೆ ಇದು ವ್ಯಾಪಾರವಾಗುವ ಹಾಗೆ ನೋಡಿಕೋ”ತಂದೆ  ಮಗನಿಗೆ ಮತ್ತೂ ಹೇಳಿದ, “ಅದು ದೊಡ್ಡ ಮೀನು ಕಡಿಮೆಅಂದರೆ ಒಂದು ನೂರು ರೂಪಾಯಿಗೆ ಇದನ್ನ ಮಾರು ಕಡಿಮೆ ಬೆಲೆಗೆಕೊಡಬೇಡ’ ಎಂದು ದುಗ್ಗಜ ಕೆಲ ಸೂಚನೆಗಳನ್ನ ಮಗನಿಗೆ ನೀಡಿದ.ಮಾಣಿಕ್ಯ ಹೆಗಲ ಮೇಲೆ ಮಿನನ್ನ ಹೊತ್ತು ಪೇಟೆಗೆ ಹೊರಟ.ಊರಿನಲ್ಲಿ ಮೀನಿನ ಮಾರುಕಟ್ಟೆ ಬೇರೆ ಇತ್ತು. ಅದು ಇಲ್ಲಿಂದದೂರವಿತ್ತು. ಅಲ್ಲಿಗೆ ಹೋಗಿ ಮೀನನ್ನ ಮಾರಾಟಕ್ಕೆ ಇಟ್ಟರೆ ಅದು
ಮಾರಾಟವಾಗುತ್ತದೆ . ನಿಜ.ಆದರೆ ಅಲ್ಲಿಗೆ ಹೋಗುವುದಕ್ಕಿಂತ ಮೊದಲುಕೆಲ ಕೇರಿಗಳಲ್ಲಿ ಜನ ಮೀನು ಕೊಳ್ಳುತ್ತಾರೆ. ಈ ಕೇರಿಗಳಲ್ಲಿ ಏಕೆ  ಪ್ರಯತ್ನಿಸಬಾರದು ಎಂದು ಮಾಣಿಕ್ಯ ವಿಚಾರ ಮಾಡಿದ. ಹಾಗೂ ಆತಮುಸಲ್ಮನರ ಕೇರಿಯಲ್ಲಿ  ಕ್ರೈಸ್ತರ ಕೇರಿಯಲ್ಲಿ ”ಮೀನು ಬೇಕೆ ಮೀನೂ”ಎಂದು ಕೂಗುತ್ತ ಹೋದ. ಮೀನು ತಿನ್ನುವ ಬೇರೆ ಕೆಲ ಕೇರಿಗಳಿಗೂ ಆತ  ಹೋದ.ಆದರೆ ದರ ಕೇಳಿ ಕೆಲವರು ಬೇಡ ಎಂದರು. ನಮ್ಮ ಮನೆಗೆ ಇದುದೊಡ್ಡದಾಯಿತು ಎಂದರು. ಇಂತಹ ಮೀನನ್ನು ತಿಂದು ನಮಗೆಅಭ್ಯಾಸವಿಲ್ಲ ಎಂದರು. ಮೀನು ಮೆತ್ತಗಾಗಿದೆ  ಎಂದು ಸುಮ್ಮನೆಹೇಳಿದರು.ಮಾಣಿಕ್ಯ, “ಮೀನು ಬೇಕೆ ಮೀನು ತಾಜಾ ಮೀನು ದೊಡ್ಡಮೀನು ಇದೇ ಈಗ ಹಿಡಿದ ಮೀನು ತುಂಬಾ ಅಪರೂಪದಮೀನು” ಎಂದು ಕೂಗುತ್ತಾ ಕೇರಿ ಕೇರಿ ಸುತ್ತಿದ.ಅವನಿಗೆ ನಿರಾಶೆಯಾಗತೊಡಗಿತು. ತಾನು ಮೀನು ಮಾರಿತರುತ್ತೇನೆ ಎಂದು ಮನೆಯಲ್ಲಿ ಅಪ್ಪ- ಅಮ್ಮ ಕಾಯ್ತಾ ಇದ್ದಾರೆ. ಈ ಮೀನುಮಾರಾಟವಾಗದಿದ್ದರೆ? ಅದೂ ಅಲ್ಲದೆ ತಾನು ಹಿಡಿದ ಮೊದಲ ಮೀನುಇದು ಈ ಮೀನು ಜನ ಕೊಳ್ಳಲು ಯೋಗ್ಯವಾಗಿಲ್ಲ ಅಂದರೆ ತನಗೆಅವಮಾನ ಅಲ್ಲವೆ ? ” ಆತ ಯೋಚನೆ ಮಾಡುತ್ತ ಮುಂದೆ ನಡೆದ.ಎಲ್ಲ ಕೇರಿಗಳನ್ನ ದಾಟಿ ಮಾಣಿಕ್ಯ ಅರಮನೆ ಕೇರಿಗೆ ಬಂದ.ಆ ರಾಜ್ಯದ ದೊರೆ ಅಮರಸಿಂಹನ ಅರಮನೆಯ ಮುಂದೆ ಈತಮೀನು ಬೇಕೆ ಮೀನು ಎಂದು ಕೂಗುತ್ತ ಹೋಗುತ್ತಿದ್ದ ದೊರೆಅಮರಸಿಂಹನ ಮಗಳು ಅಲಕಾನಂದೆ  ತನ್ನ ಸಖಿಯ ಜೊತೆಯಲ್ಲಿಅರಮನೆಯ ಮೇಲುಪ್ಪರಿಗೆಯಲ್ಲಿ ಆಟವಾಡುತ್ತಿದ್ದಳು.ಅವಳ ಕಿವಿಗೆ ಈ ಮಾಣಿಕ್ಯನ ಕೂಗು ಬಿದ್ದಿತು. ಆಕೆ ಉಪ್ಪರಿಗೆಯ ತುದಿಗೆ ಬಂದು ನೋಡಿದಳು.ಹಸಿ ಹಸಿಯಾಗಿದ್ದ ಬಿಸಿಲಿಗೆ ಮಿರಿ ಮಿರಿ ಮಿಂಚುತ್ತಿದ್ದ ದೊಡ್ಡ  ಮೀನು  ಅದರ  ಮೈಮೇಲಿನ ಚರ್ಮ ಬಿಸಿಲಿಗೆ ಥಳಗುಟ್ಟಿತು. ಅದರಆಕಾರ ಅವಳನ್ನ ಆಕರ್ಷಿಸಿತು. ಆ ಗಾತ್ರ  ಅವಳಲ್ಲಿ ಅಚ್ಚರಿಯನ್ನು ಉಂಟುಮಾಡಿತು.“ಅಯ್ಯೋ ಎಷ್ಟು ದೊಡ್ಡ  ಮೀನು” ಎಂದು ಅವಳು ಉದ್ಗರಿಸಿದಳು.“ಸಖಿ, ಆ ಮೀನು ಮಾರುವವನನ್ನ ಕರೆ’ ಎಂದು ತನ್ನ ಸಖಿಗೆ ಆಕೆಹೇಳಿದಳು. ರಾಜಕುಮಾರಿಯ ಆದೇಶ ಕಿವಿಗೆ ಬಿದ್ದಿದ್ದೇ ಆ ಸಖಿ ಕೆಳಗೆ ಓಡಿಬಂದು ಮಾಣಿಕ್ಯನನ್ನು ಕುರಿತು  “ಏಯ್  ಮೀನುಗಾರ  ನಮ್ಮ  ರಾಜಕುಮಾರಿಗೆ  ನಿನ್ನ  ಮೀನು  ಬೇಕಂತೆ .ತೆಗೆದುಕೊಂಡು  ಬಾ’’ ಎಂದಾಗಮಾಣಿಕ್ಯ  ಮೀನನ್ನ ಹೆಗಲ ಮೇಲೆ ಹೊತ್ತು ಅರಮನೆ ಹೊಕ್ಕ.
3. ರಾಜಕುಮಾರಿ ಕೊಂಡ ಮೀನುರಾಜಕುಮಾರಿ ಅಲಕಾನಂದೆ ಆ ಮೀನನ್ನು ತುಂಬಾ ಮೆಚ್ಚಿಕೊಂಡಳು. ಅಂದೆ ಹಿಡಿದಿದ್ದರಿಂದ ಅದು ತಾಜಾ ಆಗಿತ್ತು. ಅವಳು ಅದನ್ನಮುಟ್ಟಿ ನೋಡಿದಳು. ಹಾಗೆಯೇ ಅದರ ಗಾತ್ರ, ತೂಕ ನೋಡಿದಳು.ಮೀನು ತಂದ ಯುವಕನನ್ನೂ ನೋಡಿದಳು.“ಈ ಮೀನನ್ನ ಹಿಡಿದದ್ದು ಯಾರು ? ” ಎಂದು ಕೇಳಿದಳು.“ನಾನೇ’’ ಎಂದು ಹೆಮ್ಮೆಯಿಂದ ಹೇಳಿದ ಮಾಣಿಕ್ಯ“ಏನು ನಿನ್ನ ಹೆಸರುಕ”“ಮಾಣಿಕ್ಯ.”“ಓ ತುಂಬಾ ಒಳ್ಳೆಯ ಹೆಸರು. ಯಾರು ಇಂತಹಾ ಹೆಸರನ್ನಇಟ್ಟಿದ್ದು?’’“ನನ್ನ ಅಪ್ಪ-ಅಮ್ಮ… ಸಮುದ್ರದಲ್ಲಿ ಮುತ್ತು ಮಾಣಿಕ್ಯಗಳುಸಿಗುತ್ತವಲ್ಲ ಅದಕ್ಕೇ ನನಗೆ ಈ ಹೆಸರನ್ನ ಇಟ್ಟಿದ್ದಾರೆ” ಮಾಣಿಕ್ಯನಾಚಿಕೆಯಿಂದ ನುಡಿದ.“ಈ ಮೀನು ನಮಗೆ ಬೇಕು.”ಆಕೆ ತನ್ನ ಸಖಿಯರಿಗೆ ಮೀನನ್ನು ಒಳಗೆ ತೆಗೆದುಕೊಂಡು ಹೋಗಲುಹೇಳಿದಳು. ಹಾಗೆಯೇ ಅವಳು ಒಳಹೋಗಿ ತನ್ನ ಕೈ ಬೊಗಸೆಯಲ್ಲಿಬಂಗಾರದ ನಾಣ್ಯಗಳನ್ನ ತಂದು, “ಹಿಡಿ” ಎಂದು ನುಡಿದು ಮಾಣಿಕ್ಯನ
ಕೈಗೆ ಆ ನಾಣ್ಯಗಳನ್ನು ಸುರಿದಳು. ಅದು ನೂರು ರೂಪಾಯಿಗಿಂತಲೂಹೆಚ್ಚಾಗಿ ಇದ್ದುದರಿಂದ ಮಾಣಿಕ್ಯ ಮತ್ತೆ ಮಾತನಾಡಲಿಲ್ಲ.“ಆಯಿತು ಬರುತ್ತೇನೆ” ಎಂದು ಆತ ಅಲ್ಲಿಂದ ಹೊರಟ. ಆಗರಾಜಕುಮಾರಿ ನುಡಿದಳು.“ಅರಮನೆಗೆ ದಿನ ನಿತ್ಯ ಮೀನು ಬೇಕು. ನಾಳೆ ಮೀನು ತೆಗೆದುಕೊಂಡು ಇಲ್ಲಿಗೇನೆ ಬಾ… ಬೇರೆ ಯಾರಿಗೂ ಮೀನು ಕೊಡಬೇಡ…”“ಆಯಿತು, ಹಾಗೇ ಮಾಡುತ್ತೇನೆ’ ಎಂದು ತಲೆದೂಗಿ ಮಾಣಿಕ್ಯಅಲ್ಲಿಂದ ಹೊರಟ. ರಾಜಕುಮಾರಿ ಅವನನ್ನೇ ನೋಡುತ್ತ ನಿಂತಳು.ಮಾಣಿಕ್ಯನಿಗೆ ತುಂಬಾ ಸ0ತೋಷವಾಯಿತು . ರಾಜಕುಮಾರಿ  ಮೀನುಕೊಂಡದ್ದು. ತನ್ನ ಹೊರು ಕೆಳಿದ್ದು  ನಿತ್ಯ ಮೀನು ತೆಗೆದುಕೊಂಡು ಬಾಅಂದದ್ದು  ಬೊಗಸೆ  ತುಂಬಾ ಹಣ ಕೊಟ್ಟದ್ದು. ಎಲ್ಲವನ್ನ ನೆನಪಿಸಿಕೊಳ್ಳುತ್ತಾಆತ ಮೀನುಗಾರ ಕೇರಿಗೆ ಬಂದ.ಮನೆ ಬಾಗಲಿಗೆ ಬಂದವನೇ, “ಅಮ್ಮಾ” ಎಂದು ಕೂಗಿದ. ಅವನತಂದೆ -ತಾಯಿ ಮಗನಿಗೆ ಏನಾಯಿತೋ ಎಂದು ಗಾಬರಿಗೊಂಡುಹೊರಗೋಡಿ ಬಂದರು. _ಮಾಣಿಕ್ಯ ಎಲ್ಲವನ್ನು ತಂದೆ-ತಾಯಿಗೆ ಹೆಳಿದ. “ಅವರಿಗೆ ದಿನ ನಿತ್ಯ ಮೀನು ಬೇಕಂತೆ.. ನನಗೇ ತರಲುಹೆಳಿದ್ದಾರೆ’ ಎಂದ.“ನಮ್ಮ ಕಷ್ಟ ದೂರಾಯಿತು ಬಿಡು” ಎಂದಳು ಅವನ ತಾಯಿ. ತಂದೆದುಗ್ಗಜ ಕೂಡ ಸಂತಸಪಟ್ಟ. ಅಂದಿನಿಂದ ಪ್ರತಿದಿನ ಮೀನು ಹಿಡಿಯಲುಕಡಲಿಗೆ ಹೋಗುವ ಕೆಲಸ ಮಾಣಿಕ್ಯನದಾಯಿತು. ತಂದೆಯ ಜೊತೆಯಲ್ಲಿಅವನೂ ದೋಣಿಯನ್ನು ಏರಿ ಮೀನಿಗೆ ಹೋಗತೊಡಗಿದ.ಅವನಿಗೆ ನಿತ್ಯ ಒಂದು ದೊಡ್ಡ ಮೀನು ದೊರೆಯುತ್ತಿತ್ತು. ಅದನ್ನಜೋಪಾನವಾಗಿ ಆತ ಬಾಳೆ ಎಲೆಯಲ್ಲಿ ಸುತ್ತಿ ತರುತ್ತಿದ್ದ. ಹಾಗೆಯೇದಂಡೆಗೆ ಬಂದವನೇ ಅದನ್ನು ಅರಮನೆಯವರೆಗೆ ಕೊಂಡೊಯ್ದು
ರಾಜಕುಮಾರಿಗೆ ನೀಡುತ್ತಿದ್ದ. ಆಕೆ ಎಂದಿನಂತೆ ಎಷ್ಟು ಎಂದು ಕೇಳದೆಬೊಗಸೆ ತುಂಬಾ ಬಂಗಾರದ ನಾಣ್ಯಗಳನ್ನ ನೀಡುತ್ತಿದ್ದಳು.ಅಷ್ಟೇ ಅಲ್ಲ , ಅರಮನೆಯ ಮೇಲಿನ ಮಾಳಿಗೆಯಲ್ಲಿ ಕುಳಿತು ಆತರಾಜಕುಮಾರಿಯ ಜೊತೆ ಮಾತನಾಡುತ್ತಿದ್ದ. ಸಮುದ್ರದಲ್ಲಿ ಮೀನು ಇರುವ ಜಾಗವನ್ನು ಹೇಗೆ ಕಂಡುಹಿಡಿಯಬೇಕು, ಸಮುದ್ರದಲ್ಲಿ ಮೀನುಹೇಗೆ ತೆಪ್ಪವಾಗಿ ತೇಲುತ್ತಿರುತ್ತದೆ. ಅದನ್ನ ಹೇಗೆ ಪತ್ತೆ ಮಾಡಬೇಕು.ಇಂತಹಾ ತೆಪ್ಪದ ಹಿಂದ ಹೇಗೆ ಒಂದು ದೊಡ್ಡ ಮೀನು ಇರುತ್ತದೆ .ಸಮುದ್ರದಲ್ಲಿ ಅಲೆಗಳು ಹೇಗೆ ಏಳುತ್ತವೆ. ಅಲ್ಲಿ ಕಡಲ ಹಕ್ಕಿಗಳು ಹೇಗೆಬದುಕುತ್ತವೆ, ಎಂದಲ್ಲ ಆತ ರಾಜಕುಮಾರಿಗೆ ಹೇಳುತಿದ್ದ. ಆಕೆ ಮತ್ತೂಕುತೂಹಲದಿಂದ ಏನೇನೋ ಪ್ರಶ್ನೆಗಳನ್ನು ಕೆಳುತ್ತಿದ್ದಳು.ಹೀಗೆ ಪ್ರತಿ ದಿನ ಮಾಣಿಕ್ಯ ಅರಮನೆಗೆ ಮೀನು ತೆಗೆದುಕೊಂಡು  ಹೋಗಿ ಕೊಡತೊಡಗಿದ. ಆಕೆ ಬೊಗಸೆ ಹಣ ಕೊಡತೊಡಗಿದಳು.ದುಗ್ಗಜನ ಕಷ್ಟಗಳೆಲ್ಲ ದೂರವಾದವು.ಒಂದು ದಿನ ಮಾಣಿಕ್ಯ ಮೀನು ತೆಗೆದುಕೊಂಡು  ಅರಮನೆಗೆಹೋದ. ರಾಜಕುಮಾರಿ ಅವನಿಗಾಗಿ ಕಾದಂತೆ ಮೀನು ತೆಗೆದುಕೊಂಡು  ಹಣ ಕೊಟ್ಟಳು. ಹಾಗೆಯೇ “ನಿನಗೊಂದು ವಿಷಯ ಹೇಳಬೇಕು”ಎಂದಳು.ಮಾಣಿಕ್ಯ ಅವಳ ಮುಂದೆ ಕುಳಿತ.“ನೀನಿನ್ನು ಮೀನು ಹಿಡಿಯುವುದು ಸಾಕು. ನೀನು ಶಾಲೆಗೆ ಸೇರಿಓದಿ ಬರೆಯುವುದನ್ನು ಕಲಿ” ಮಾಣಿಕ್ಯನಿಗೆ ಅಚ್ಚರಿಯಾಯಿತು.“ನಾವು ಮೀನುಗಾರರ ಮಕ್ಕಳು ಓದು ಬರಹ ಕಲಿತವರಲ್ಲ…ನಾವು ಏನಿದ್ದರೂ ಏಡಿ ಹಿಡಿಯುವುದು, ಕಡಲ ತಡಿಯಲ್ಲಿಯೇ ಸಣ್ಣಸಣ್ಣ ಮೀನು ಹಿಡಿಯವುದು, ದೊಡ್ಡವರು ಹಿಡಿದ ಮೀನನ್ನು ಮಾರಿ ಹಣತರುವುದು ಎಂದು ಕೆಲಸ ಮಾಡಿಕೊಂಡಿರುವವರು. ನಮಗೆ ಓದುಯಾಕೆ ?” ಎಂದು ಕೇಳಿದ ಮಾಣಿಕ್ಯ.
ರಾಜಕುಮಾರಿ ಈ ಮಾತಿಗೆ ಒಪ್ಪಲಿಲ್ಲ.“ಇಲ್ಲ  ನೀನು ಕಲಿಯಬೇಕು. ನಾಳೆಯಿಂದ ನೀನು ಶಾಲೆಗೆಸೇರಿಕೋ. ನಿನ್ನ ಮನೆಗೆ ನಾನು ಹಣ ಕೊಡುತ್ತೇನೆ… ನಿನಗೆ ಬೇಕಾದ ಬಟ್ವೆ ಪುಸ್ತಕ ಎಲ್ಲ ಅರಮನೆಯಿಂದ ಕೊಡಿಸುತ್ತೆನೆ’ ಎಂದಲ್ಲ ಹೆಳಿದಳು.ಮಾಣಿಕ್ಯ ಮನೆಗೆ ಬಂದು ತನ್ನ ತಂದೆ ತಾಯಿಗೆ ರಾಜಕುಮಾರಿಹೇಳಿದ್ದನ್ನ ತಿಳಿಸಿದ.“ರಾಜಕುಮಾರಿಯ ಮನಸ್ಸಿನಲ್ಲಿ ಏನಿದೆಯೋ, ಅವಳು ಹೇಳಿದಹಾಗೆ ಕೇಳಬೇಕು… ನೀನು ರಾಜಕುಮಾರಿ ಹೇಳಿದ ಹಾಗೆ ಮಾಡು”ಎಂದು ಹೆಳಿದ ದುಗ್ಗಜ. ತಾಯಿ ಕೂಡ ಇದನ್ನ ಅನುಮೋದಿಸಿದಳು.ಮಾಣಿಕ್ಯ ಮೀನು ಹಿಡಿಯುವುದನ್ನು ಬಿಟ್ಟು ಶಾಲೆಗೆ ಸೇರಿಕೊಂಡ.ಅರಮನೆಯಿಂದ ಅವನ ವಿದ್ಯಾಭ್ಯಾಸಕ್ಕೆ ಬೇಕಾದ ಎಲ್ಲ ಅನುಕೂಲತೆಮಾಡಲಾಯಿತು. ದುಗ್ಗಜನ ಸಂಸಾರಕ್ಕೆ ಬೇಕಾದ ಹಣ ಕೂಡ ಅರಮನೆಯಿಂದ ಬರುತ್ತಿತ್ತು. ಆದರೂ ದುಗ್ಗಜ ತನ್ನ ದೋಣಿ ತೆಗೆದುಕೊಂಡು  ಸಮುದ್ರಕ್ಕೆ ಹೋಗುವುದನ್ನು ನಿಲ್ಲಿಸಿರಲಿಲ್ಲ.ಮಾಣಿಕ್ಯ ಶಾಲೆಯಲ್ಲಿ ಓದಿ ಬುದ್ಧಿವಂತನಾದ. ಸಮಯ ಸಿಕ್ಕಾಗಲೆಲ್ಲಮಾಣಿಕ್ಯ ದೊರೆ ಮಗಳ ಹತ್ತಿರ ಹೋಗಿ ಅವಳ ಜೊತೆ ಮಾತನಾಡುತ್ತಿದ್ದ .ಈತ ವಿದ್ಯಾವಂತನಾಗುತ್ತಿರುವುದನ್ನು ಅವಳು ಗಮನಿಸುತ್ತಿದ್ದಳು.ಮೀನುಗಾರರ ಹುಡುಗನೊಬ್ಬ ಹೀಗೆ ಶಾಲೆಗೆ ಸೇರಿದ್ದು ಊರಿನವರಿಗೆಲ್ಲಅಚ್ಚರಿ ಎನಿಸಿತು. ಅವರೆಲ್ಲ ಸಂತಸಪಟ್ಟರು. * *4 . ಅಡುಗೆ  ಎಂಬ  ಶಿಕ್ಷಣಒಂದು ದಿನ ರಾಜಕುಮಾರಿಯನ್ನು ನೋಡಲು ಬಂದ ಮಾಣಿಕ್ಯ“ರಾಜಕುಮಾರಿ, ನನ್ನ ಓದು ಇಂದಿಗೆ ಮುಗಿಯಿತು” ಎಂದು ಹೇಳಿದ.“ಇಲ್ಲ ಓದು ಮುಗಿಯಿತು ಅಂತಿಲ್ಲ… ಮನುಶ್ಯ  ಯಾವಾಗಲೂಕಲಿಯುತ್ತಿರಲೇಬೇಕು” ಎಂದಳು ರಾಜಕುಮಾರಿ.“ಹಾಗಾದರೆ ಮತ್ತೆ ನಾನು ಏನು ಕಲಿಯಬೇಕು?”“ನಮ್ಮ ಅರಮನೆಯಲ್ಲಿ ಒಂದು ಸಮಸ್ಯೆ  ಇದೆ. ಅರಮನೆಗೆ ಬೇರೆಬೇರೆ ದೇಶದ ರಾಜ ಮಹಾರಾಜರು ಬರುತ್ತಾರೆ. ಅವರಿಗೆಲ್ಲ ಅವರದ್ದೇಆದ ಅಡುಗೆಯನ್ನು ಮಾಡಿ ನಾವು ಬಡಿಸಬೇಕು. ಆದರೆ ಅರಮನೆಯನಮ್ಮ ಅಡುಗೆಯವರಿಗೆ ಇಲ್ಲಿಯ ಅಡುಗೆ ಬಿಟ್ಟರೆ ಬೇರೆ ಅಡುಗೆಮಾಡಲು ಬರುವುದಿಲ್ಲ. ನೀನು ಬೇರೆ ಬೇರೆ ದೇಶಗಳಿಗೆ ಹೋಗಿಅಲ್ಲಿಯ ಅಡುಗೆಯನ್ನು ಕಲಿತುಕೊಂಡು ಬಾ.”ತನ್ನ ಓದು ಒಂದು ಹಂತಕ್ಕೆ ಬಂತು ಎಂದು ತಿಳಿದಿದ್ದ ಮಾಣಿಕ್ಯ.ಈಗ ಮತ್ತೊ ಅದು ಮುಂದುವರಿಯಿತಲ್ಲ ಎಂದು ಆತ ಗಾಬರಿಯಾದ.ಅದೂ ಬೇರೆ ಬೇರೆ ಊರುಗಳಿಗೆ ಹೋಗಬೇಕಲ್ಲ ಎಂದು ಹೆದರಿದ.ಆದರೆ ರಾಜಕುಮಾರಿ ಕೇಳಲಿಲ್ಲ. ತಾನು ಎಲ್ಲ ವ್ಯವಸ್ಥೆ ಮಾಡುವುದಾಗಿನುಡಿದಳು. “ಮಾಣಿಕ್ಯ, ನೀನು ನಾನು ಹೇಳಿದ ಹಾಗೆ ಕೆಳಲೇಬೇಕು” ಎಂದಳು.ಮಾಣಿಕ್ಯ ವಿಷಯವನ್ನು ತನ್ನ ತಂದೆ-ತಾಯಿಗೆ ತಿಳಿಸಿದ. ದುಗ್ಗಜ,“ರಾಜಕುಮಾರಿಯ ಮನಸ್ಸಿನಲ್ಲಿ ಏನಿದೆ ಅನ್ನೋದನ್ನ  ತಿಳಿಯೋದು ಹೇಗೆ .
ನೀನು ಬೇರೆ ಬೇರೆ ದೇಶಗಳಿಗೆ ಹೋಗಿ ಅಲ್ಲಿಯ ಅಡುಗೆಯನ್ನು ಕಲಿತುಬಾ” ಎಂದ. ಮಾಣಿಕ್ಯನ ತಾಯಿ ಕೂಡ ಹೋಗಿ ಬಾ ಎಂದು ತನ್ನಅನುಮತಿ ಕೊಟ್ಟಳು.ಮಾಣಿಕ್ಯ ಎಲ್ಲ ದೇಶಗಳನ್ನೂ ಸುತ್ತಿಬಂದ ಅಲ್ಲಿಯ ಅಡುಗೆಗಳನ್ನುಕಲಿತ. ಅವುಗಳ ಹೆಸರು , ರುಚಿ, ಅದಕ್ಕೆ ಹಾಕಬೆಕಾದ ಪದಾರ್ಥ, ಮಾಡಬೇಕಾದ ರೀತಿ, ಎಲ್ಲ ಕಲಿತ. ಮಾಂಸಾಹಾರಿ ಅಡುಗೆ, ಮೀನಿನ ಅಡುಗೆ,ತರಕಾರಿ ಅಡುಗೆ, ಸಿಹಿ ಅಡುಗೆ. ವಿವಿಧ ರೀತಿಯ ಪಾನೀಯಗಳು,ಕೊಸ0ಬರಿ, ಚಟ್ನಿ ಪಲ್ಯ ಎಲ್ಲವನ್ನ ಕಲಿತ.ರಾಜಕುಮಾರಿ ಅವನಿಗೆ ಹಣ ಕಳುಹಿಸಿದಳು. ಅವನ ತಿರುಗಾಟಕ್ಕೆ  ಅನುಕೂಲ ಮಾಡಿಕೊಟ್ಟು. ಅವನಿಗೆ ಆ ದೇಶಗಳಲ್ಲುಳಿಯಲು ಅವಕಾಶ  ಮಾಡಿಕೊಟ್ಟಳು. ಮಾಣಿಕ್ಯನಿಗೆ ಏನೂ ತೊಂದರೆ ಆಗದ ಹಾಗೆ ನೋಡಿಕೊಂಡಳು.ಒಂದು ದಿನ ಮಾಣಿಕ್ಯ ತನ್ನ ಅಡುಗೆ ವಿದ್ಯಾಭ್ಯಾಸವಾಯಿತು  ಎಂದುತಿರುಗಿ ಬಂದ.“ರಾಜಕುಮಾರಿ, ನಾನು ಎಲ್ಲ ದೇಶಗಳ ಅಡುಗೆಗಳನ್ನೂ ಕಲಿತುಬಂದೆ ಈಗ ನಾನು ಎಲ್ಲ ಬಗೆಯ ಭಕ್ಷ್ಯಗಳನ್ನೂ ಮಾಡಬಲ್ಲೆ” ಎಂದುಆತ ರಾಜಕುಮಾರಿಗೆ ಹೇಳಿದ. ಆಗ ರಾಜಕುಮಾಡು “ನಿನ್ನ ವಿದ್ಯಾಭ್ಯಾಸ ಮುಗಯಿತು ಎಂದುತಿಳಿಯಬೇಡ ಈಗ ನೀನು ಚಿತ್ರಕಲೆಯನ್ನು ಕಲಿತು ಬರಬೇಕು”ಎಂದಳು.ಮಾಣಿಕ್ಯ ರಾಜಕುಮಾರಿ ಹೀಗೆ ಏನಾದರೊಂದು ಹೇಳುತಾಳೆಎಂದು ಯೋಚಿಸಿದ್ದ. ಆತ  ಅವಳ ಮಾತು ಕೇಳಿ  “ಆಯಿತು , ಅದನ್ನೂಕಲಿತು ಬರುತ್ತೇನೆ’ ಎಂದ.ಅವತ್ತೇ ಆತ ಚಿತ್ರಕಲಾ ಶಾಲೆಗೂ ಸೇರಿಕೊಂಡ. ಅಲ್ಲಿ ಕೂಡಒಂದು ವರ್ಷ ಕಲಿತು ಆತ ಚಿತ್ರಕಲೆಯಲ್ಲಿ ಪ್ರಾವೀಣ್ಯತೆ ಪಡೆದ.ರೇಖಾಚಿತ್ರ, ವರ್ಣಚಿತ್ರ ಎಂದಲ್ಲ ಕಲಿತ.ಇದನ್ನು  ಮುಗಿಸಿಕೊಂಡು  ಅರಮನೆಗೆ  ಬಂದ  ಆತ“ರಾಜಕುಮಾರಿ, ನಾನು ನೀವು ಹೇಳಿದ ಹಾಗೆ ಚಿತ್ರಕಲೆ ಕಲಿತುಬಂದಿದ್ದೇನೆ. ನಾನು ಮುಂದೆ  ಏನು ಮಾಡಲಿ ಹೆಳು?” ಎಂದು ಕೇಳಿದ.“ಈಗ ನೀನೊಂದು ಕೆಲಸ ಮಾಡು. ನೇರವಾಗಿ ನೀನು ದೊರೆಯಬಳಿ ಹೋಗು. ನನಗೊಂದು ಕೆಲಸ ಕೊಡಿ ಅಂತ ಕೇಳು. ದೊರೆಗಳುನಿನಗೆ ಏನು ಕೆಲಸ ಬರುತ್ತೆ ಅಂತ  ಕೇಳುತ್ತಾರೆ . ಆವಾಗ ನೀನು ನಾನು ಎಲ್ಲದೇಶಗಳ ಅಡುಗೆಯನ್ನು ಮಾಡಬಲ್ಲೆ ಅಂತ ಹೇಳು . ಅವರು ನಿನಗೆ ಕೆಲಸಕೊಡಬಹುದು, ನೋಡೋಣ ಅಂತಾರೆ’’ ಎಂದು ಹೇಳಿದಳು.ಹಾಗೆಯೇ ಮಾಣಿಕ್ಯ ಒಂದು ದಿನ ದೊರೆಯನ್ನು ನೋಡಿದ.ದೊರೆಗಳು, “ನಿನಗೆ ಏನು ಕೆಲಸ ಬರುತ್ತೆ?’’ ಎಂದು ಕೇಳಿದರು.“ಪ್ರಭು, ನಾನು ವಿದ್ಯಾವಂತನಾಗಿದ್ದೇನೆ. ಹಾಗೆಯೇ ಈ ಎಲ್ಲದೇಶಗಳ ಅಡುಗೆ ಮಾಡುವುದನ್ನು ಕಲಿತಿದ್ದೆನೆ. ಇದಕ್ಕೆ ಆಧಾರವಾಗಿನನ್ನಲ್ಲಿ ಈ ಎಲ್ಲ ಪ್ರಶಸ್ತಿ ಪತ್ರಗಳಿವೆ” ಎಂದು ತಾನು ಪಡೆದ ಎಲ್ಲ ಪ್ರಶಸ್ತಿಪತ್ರಗಳನ್ನು ದೊರೆಯ ಮುಂದೆ  ಇಟ್ಟ. ದೊರೆ ಅವುಗಳನ್ನೆಲ್ಲ ನೋಡಿರಾಜಕುಮಾರಿಗೆ ಹೇಳಿ ಕಳುಹಿಸಿದ.ಆಕೆ ಬಂದಾಗ “ನೋಡು  ಮಗಳೆ, ಈತ ಎಲ್ಲ ದೇಶಗಳಅಡುಗೆಯನ್ನ ಮಾಡುತ್ತಾನಂತೆ. ಇವನನ್ನ ನಮ್ಮ ಅಡುಗೆಯವನ್ನಾಗಿನೇಮಿಸಿಕೊಳ್ಳೋಣ. ಈಗಿರುವ ಅಡುಗೆಯವನನ್ನು ಕಳುಹಿಸಿಬಿಡೋಣ”ಎಂದು ಕೇಳಿದ.ಈ ಮಾತಿಗೆ ರಾಜಕುಮಾರಿ ತನ್ನ ಅನುಮತಿ ನೀಡಿದಳು. ಮಾಣಿಕ್ಯಅಂದಿನಿಂದ ಅರಮನೆಯ ಅಡುಗೆಯವನಾಗಿ ಕೆಲಸ ಆರಂಭಿಸಿದ. ದುಗ್ಗಜಅವನ ಹೆಂಡತಿ ಈ ವಿಷಯ ಕೇಳಿ ಸಂತಸಪಟ್ಟರು. ಮಾಣಿಕ್ಯ ಒಳ್ಳೆಯಅಡುಗೆಯವ ಅನ್ನುವ ಹೆಸರು ಪಡೆದ. ಮಹಾರಾಜ, ಮಹಾರಾಣಿ,ಮಂತ್ರಿ, ಪ್ರಧಾನಿಗಳು ಇವನ ಅಡುಗೆಯನ್ನು ಮೆಚ್ಚಿಕೊಂಡರು. ಹಾಗೆಯೇಬೇರೆ ದೇಶಗಳಿಂದ ಇಲ್ಲಿಗೆ ಬರುವ ರಾಜಮಹಾರಾಜರು ಕೂಡ ತಮ್ಮದೇಶದ ಅಡುಗೆಯನ್ನು ಇಲ್ಲಿ ಉಂಡು  ಸಂತಸಪಟ್ಟರು. ದೊರೆಅಮರಸಿಂಹನಿಗೆ ತುಂಬಾ ಸಂತೋಷವಾಯಿತು.*  *5 .ಚಿತ್ರಕಾರಒಂದು ದಿನ ಮಾಣಿಕ್ಯ ಅಡುಗೆ ಮಾಡುತ್ತಿರಬೇಕಾದರೆ ಅಲ್ಲಿಗೆರಾಜಕುಮಾರಿ ಬಂದಳು. ಮಾಣಿಕ್ಯ ರಾಜಕುಮಾರಿ ಬಂದಳೆಂದು ಅವಳಿಗೆವಿಶೇಷ ಆಸನ ವ್ಯವಸ್ಥೆ ಮಾಡಿದ. ಆ ಆಸನದಲ್ಲಿ ಕುಳಿತ ರಾಜಕುಮಾರಿಮಾಣಿಕ್ಯನನ್ನು ಕುರಿತು ಹೇಳಿದಳು.“ಮಾಣಿಕ್ಯ ನೀನೊಂದು ಕೆಲಸ ಮಾಡಬೇಕು.”“ಏನು ಕೆಲಸ ರಾಜಕುಮಾರಿ?”“ನೀನು ಮೂರು ಚಿತ್ರಗಳನ್ನ ಬರೆಯಬೇಕು.”“ಮೂರು ಚಿತ್ರಗಳನ್ನೇ ? ” ಯಾರ ಚಿತ್ರಗಳನ್ನು ನಾನು ಬರೆಯಬೇಕುರಾಜಕುಮಾರಿ ? ” “ಒಂದು ನನ್ನ ಚಿತ್ರ. ಎರಡನೆಯದು ಮಹಾರಾಜರ ಚಿತ್ರ.ಮೂರನೆಯದು ಮಹಾರಾಣಿಯರ ಚಿತ್ರ. ಈ ಚಿತ್ರಗಳು ಯಥಾವತ್ನಮ್ಮ ಹಾಗೆಯೇ ಇರಬೇಕು. ಈ ಚಿತ್ರ ಬೇರೆ ಅಲ್ಲ ನಾವು ಬೇರೆ ಅಲ್ಲ ಅನ್ನುವ ಹಾಗಿರಬೇಕು. ಇವುಗಳನ್ನು ಬರೆದು ಅವರವರ ಕೊಠಡಿಯಲ್ಲಿಒಯ್ದು ನೀನು ಇರಿಸಬೇಕು. ಈ ಕೆಲಸ ಒಂದೆರಡು  ದಿನಗಳಲ್ಲಿಆಗಬೇಕು.”“ಆಯಿತು ರಾಜಕುಮಾರಿ, ನಾನು ಈ ಕೆಲಸ ಮಾಡುತ್ತೇನೆ.”ಮಾಣಿಕ್ಯ ರಾಜಕುಮಾರಿಗೆ ಮಾತು ಕೊಟ್ಟಂತೆ ಚಿತ್ರಗಳನ್ನು ಬರೆದ.ಅಡುಗೆ ಮಾಡುತ್ತಲೇ ಆತ ಈ ಮೂವರ ಚಿತ್ರಗಳನ್ನ ರಚಿಸಿದ.ಮಾಣಕ್ಯ ದಿನನಿತ್ಯ ಈ ಮೂವರನ್ನು ನೋಡುತ್ತಿದ್ದುದರಿಂದ ಅವರಚಿತ್ರ ಬರೆಯುವುದು ಅವನಿಗೆ ಕಷ್ಟವಾಗಲಿಲ್ಲ. ಆತ ಸುಲಭವಾಗಿ
ರಾಜಕುಮಾರಿಯ, ಮಹಾರಾಜ ಅಮರಸಿಂಹನ ಹಾಗೂ ಅವರರಾಣಿಯ ಚಿತ್ರಗಳನ್ನು ಬರೆದ. ರಾಜಕುಮಾರಿಯ ಎಲ್ಲ ಚೆಲವನ್ನೂ ಆಚಿತ್ರದಲ್ಲಿ ಮಾಣಿಕ್ಯ ತುಂಬಿದ. ಹಾಗೇ ಮಹಾರಾಜನ ಗಾಂಭೀರ್ಯವನ್ನುಅವನ ಚಿತ್ರದಲ್ಲಿ ಚಿತ್ರಿಸಿದ. ಅವನ ಶ್ರೀಮಂತ ಉಡುಗೆ ತೊಡುಗೆಯನ್ನೂಬಿಡಲಿಲ್ಲ. ಹಾಗೆಯೇ ಮಹಾರಾಣಿಯ ಸರಳತೆಯೂ ಚಿತ್ರದಲ್ಲಿಕಾಣುವಂತೆ ಬರೆದ.ಅಡುಗೆ ಮನೆಯಲ್ಲಿ ಬೇರೆ ಯಾರೂ ಬರುತ್ತಿರಲಿಲ್ಲ. ಹೀಗಾಗಿಅವನು ಚಿತ್ರ ಬರೆಯುತ್ತಿರುವುದನ್ನು ಬೇರೆ ಯಾರೂ ನೋಡಲಿಲ್ಲ.ಆದ್ದರಿಂದ ಯಾರಿಗೂ ಗೊತ್ತಾಗದ ಹಾಗೆ ಆ ಚಿತ್ರಗಳನ್ನ ಆತ ಬರೆದುಮುಗಿಸಿದ.ಹಾಗೂ ತಾನು ಬರೆದ ಚಿತ್ರಗಳಿಗೆ ಒಳ್ಳೆಯ ಮರದ ಬೌಕಟ್ಟುಗಳನ್ನುಹಾಕಿ ಈ ಚಿತ್ರಗಳನ್ನು ತೆಗೆದುಕೊಂಡು ಹೋಗಿ ಅವರವರ ಕೋಣೆಗಳಲ್ಲಿಸುಂದರವಾಗಿ ಕಾಣುವ ಹಾಗೆ ತೂಗು ಹಾಕಿದ.ಒಂದು ದಿನ ರಾಜ ಬೆಳಗ್ಗೆ ಎದ್ದ ತಕ್ಷಣ ಅವನಿಗೆ ತನ್ನಚಿತ್ರ ಎದುರುಕಾಣಿಸಿತು . ‘ಅರೆ  ತನ್ನ ಈ ಚಿತ್ರ ಇಲ್ಲಿಗೆ ಹೇಗೆ ಬಂದಿತು ? ’ ಎಂದು ಆತಗಾಬರಿಯಾದ. ಹಾಗೂ ಅರಮನೆ ಭಕ್ಷಿಯನ್ನು ಕರೆದು, “ಈ ಚಿತ್ರವನ್ನುಬರೆದವರು ಯಾರು?” ಇಲ್ಲಿ ತಂದು ತೂಗು ಹಾಕಿದವರು ಯಾರು?” .ಎಂದು ಕೇಳಿದ ಆಗ ಭಕ್ಷಿ “ನನಗೆ ಏನೂ ಗೊತ್ತಿಲ್ಲ” ಎಂದು ಹೇಳಿದ.ಹಾಗಾದರೆ ಈ ಕೆಲಸ ಯಾರದ್ದು ಎಂದು ಆತ ಯೋಚಿಸಿದ. ಚಿತ್ರವನ್ನುಬರೆದವರು ಯಾರು? ಎಂದು ಆತ ಅಚ್ಚರಿಪಟ್ಟ ಚಿತ್ರದಲ್ಲಿ ತನ್ನ ಎಲ್ಲರೂಪವನ್ನ ಸೆರೆ ಹಿಡಿದಿರುವುದನ್ನು ಅವನು ಗಮನಿಸಿ ಸಂತೋಷಪಟ್ಟ. ತನ್ನಚಿತ್ರವನ್ನ ಆತ ಮೈಮರೆತು ನೋಡುತ್ತಿರಲು ಮಹಾರಾಣಿ ಅವನಲ್ಲಿಗೆಬಂದು, “ಅಯ್ಯೋ, ನೋಡಿ ನನ್ನ ಕೊಠಡಿಯಲ್ಲಿ ನನ್ನ ಚಿತ್ರವನ್ನುಯಾರೋ ಬರೆದು ತೂಗುಹಾಕಿದ್ದಾರೆ” ಎಂದಳು.ಮಹಾರಾಜ ಅವಳ ಕೊಠಡಿಗೆ ಹೋಗಿ ನೋಡಿದರೆ ಅಲ್ಲಿ ಅವಳಹಾಗೆಯೇ ಇರುವ ಒಂದು ಚಿತ್ರ. ಚಿತ್ರದಲ್ಲಿ ಇರುವಾಕೆ ಮಹಾರಾಣಿ ಅಲ್ಲಅನ್ನುವಂತಿಲ್ಲ. ಅರೆ ಈ ಚಿತ್ರ ನಿನ್ನ ಇಲ್ಲಿ ಇರಲಿಲ್ಲ. ಇವತ್ತು ಇದು ಇಲ್ಲಿ
ಹೇಗೆ ಬಂತು ಎಂದು ಅವರು ಮಾತನಾಡಿಕೊಳ್ಳುವಾಗ ಅಲ್ಲಿಗೆರಾಜಕುಮಾರಿ ಓಡಿಬಂದಳು. “ಅಪ್ವ ಅಮ್ಮ, ನಾನು ಇದೀಗ ಎದ್ದೆ . ಎದ್ದು ಕುಳಿತು ಕಣ್ಣು ತೆರೆದುಎದುರು ಗೋಡೆಯತ್ತ ನೋಡಿದರೆ ನನ್ನ ಕೊಠಡಿಯಲ್ಲಿ ಒಂದು ಚಿತ್ರಅದು ನನ್ನನ್ನ ಹೋಲುತ್ತಿದೆ’ ಎಂದು ಹೇಳಿದಳು ರಾಜಕುಮಾರಿ.ಮಹಾರಾಜ ಮಗಳ ಕೋಣೆಗೆ ಹೋಗಿ ಅಲ್ಲಿ ಇರುವ ಅವಳಚಿತ್ರವನ್ನು ನೋಡಿದ. ಅವರಿಗೆ ತುಂಬಾ ಸಂತೋಷವಾಯಿತು.“ಓಹೋ ಹೋ ಹೋ, ಎಷ್ಟು ಚೆನ್ನಾಗಿ ಈ ಚಿತ್ರಗಳನ್ನು ಈಚಿತ್ರಗಾರ ಬರೆದಿದ್ದಾನಲ್ಲ. ಚಿತ್ರ ನೋಡಿದರೆ ನಿನ್ನನ್ನೇ ನೋಡಿದ ಹಾಗೆಕಾಣಿಸುತ್ತೆ. ಅವನು ಯಾರು ಅನ್ನೋದು ತಿಳಿಯಲಿಲ್ಲ. ಯಾರು ಆಚಿತ್ರಕಾರ ಅನ್ನೋದು ಗೊತ್ತಾದರೆ, ಅವನಿಗೆ ನಿನ್ನನ್ನ ಕೊಟ್ಟು ಮದುವೆಮಾಡಿಬಿಡುತ್ತಿದ್ದೆ . ಹಾಗೇನೆ ಈ ರಾಜ್ಯವನ್ನು ಅವನಿಗೆ ಕೊಡುತ್ತಿದ್ದೆ.’ ಅಂದ  ದೊರೆ ಮಗಳನ್ನು ನೋಡುತ್ತಾ.ರಾಜಕುಮಾರಿಗೆ ಸಂತಸವಾಯಿತು . “ಹೌದಾ ಅಪ್ಪ  ನಿಜವಾಗಿಯೂನೀವು ನನ್ನನ್ನ ಅವನಿಗೆ ಕೊಟ್ಟು ಮದುವೆ ಮಾಡಿಬಿಡುತ್ತೀರಾ?”“ಖಂಡಿತ.”“ಭಾಷೆ ಕೊಡುತ್ತೀರಾ ಅಪ್ಪ?”“ತಗೋ ಭಾಷೆ”“ಅವನು ನಮ್ಮ  ಅಡುಗೆಯಾತ ಮಾಣಿಕ್ಯ.”“ಹೌದಾ? ಇವನು ಚಿತ್ರ ಬರೆಯವುದಲ್ಲೂ ಬುದ್ಧಿವಂತನಾ? ಅವನಮಾತು, ನಡೆ ನೋಡಿದಾಗಲೇ ಇವನು ಸಾಮಾನ್ಯ ಅಲ್ಲ ಅಂತ ನನಗೆಅನಿಸಿತ್ತು. ಈಗ ಅವನಿಗೆ ನಿನ್ನನ್ನು ಕೊಟ್ಟು ಮದುವೆ ಮಾಡೋಣ.ಹಾಗೇನೆ ಈ ರಾಜ್ಯವನ್ನ ಅವನಿಗೆ ಕೊಡೋಣ” ಎಂದ ದೊರೆ. ಈಮಾತು ಕೇಳಿ ರಾಜಕುಮಾರಿಗೆ ತುಂಬಾ ಸಂತೋಷವಾಯಿತು. ಬಹಳದಿನಗಳ ಅವಳ ಕನಸು ಹೀಗೆ ನನಸಾಯಿತು.* * *
6. ಮಾತು ಮುರಿದ ದೊರೆನಿಧಾನವಾಗಿ ಕಾಲ ಉರುಳಿತು. ರಾಜಕುಮಾರಿ ತನ್ನ ಮದುವೆಯನ್ನುಮಾಣಿಕ್ಯನ ಜೊತೆಯಲ್ಲಿ ತಂದೆ ಮಾಡುತ್ತಾನೆ ಎಂದು ಕಾಯ್ದಳು. ಆದರೆಮಹಾರಾಜ ಅಮರಸಿಂಹ ಈ ಬಗ್ಗೆ ಯಾವುದೇ ಆಸಕ್ತಿ ತೆಗೆದುಕೊಳ್ಳದೆರಾಜ್ಯಾಡಳಿತದಲ್ಲಿ ಮಗ್ನನಾಗಿದ್ದುಬಿಟ್ಟ.ಆದರೆ ಮಗಳ ಮದುವೆಯ ಚಿ0ತೆ  ರಾಣಿಗೆ ಆರಂಭವಾಗುತ್ತದೆ. ಆಕೆ  ಒಂದು ದಿನ ತನ್ನ ಗಂಡನ ಹತ್ತಿರ ಈ ವಿಷಯ ಪ್ರಸ್ತಾಪ ಮಾಡಿದಳು.“ಅಲ್ಲ ಪ್ರಭು, ರಾಜಕುಮಾರಿಯ ಮದುವೆಯ ಬಗ್ಗೆ ನೀವುಯೋಚನೆಯನ್ನೇ ಮಾಡುತ್ತಿಲ್ಲ. ಏಕೆ ? ” “ನನಗೆ ಯೋಚನೆ ಇದೆ  ಮಹಾರಾಣಿ, ಆದರೆ ಏನೇನೋರಾಜಕಾರ್ಯಗಳಿಂದಾಗಿ ನನಗೆ ಬಿಡುವು ಸಿಗುತ್ತಿಲ್ಲ . ನೀವು ಒಂದು ಕೆಲಸಮಾಡಿ. ನೀವು ಪ್ರಧಾನಿಗಳ ಸಹಾಯ ಪಡೆದು ಈ ವಿಷಯ ಪರಿಶೀಲಿಸಿ” ಎಂದ ದೊರೆ.“ಅಯ್ಯೋ, ಇದು ನಮ್ಮ ಕೆಲಸ ಅಲ್ಲ. ಮದುವೆಯ ಕೆಲಸ ನಮ್ಮದೆ.ಆದರೆ ಗಂಡು  ಹುಡುಕುವುದು, ಇತರೇ ಕೆಲಸಗಳನ್ನು ನೀವು ಮಾಡಿದರೇನೆಚಂದ.”ತಂದೆತಾಯಿಯ ಈ ಮಾತುಗಳನ್ನು ರಾಜಕುಮಾರಿ ಕೇಳಿಸಿಕೊಂಡಳು. ಅವಳಿಗೆ ಆಘಾತವಾಯಿತು. ತಂದೆ ಕೊಟ್ಟ ಮಾತನ್ನುಮರೆತರೆ? ಕೊಟ್ಟ ಭಾಷೆಯನ್ನ ಅವರೇ ಮುರಿಯುವ ಸನ್ನಾಹದಲ್ಲಿ
ಇದ್ದಾರೆಯೇ”? ಎಂದವಳು ಚಿಂತಿತಳಾದಳು. ಈಗ ನಾನು ಸುಮ್ಮನಿರಬಾರದು ಎಂದು ಅವಳು ತಂದೆಯ ಹತ್ತಿರ ಬಂದು, “ಅಪ್ಪ  ನೀವುಯಾರ ಮದುವೆಯ ವಿಷಯ ಮಾತನಾಡುತ್ತಿರುವಿರಿ? ” ಎಂದುಕೇಳಿದಳು.“ಮತ್ತೆ  ಯಾರ ಮದುವೆಯ ವಿಷಯ ಮಗಳೆ? ನಮಗಿರುವುದುನೀನೊಬ್ಬಳೇ ಮಗಳು. ನಮಗೂ ವಯಸ್ಸಾಯಿತು. ನಿನ್ನ ಮದುವೆಮಾಡಿದರೆ ನಮ್ಮ ಹೆಗಲಿನ ಮೇಲಿನ ಭಾರ ಕಡಿಮೆಯಾದ ಹಾಗೆಅಲ್ಲವೇ?” ಎಂದು ದೊರೆ ಮಗಳನ್ನು ಕೇಳಿದ.“ಅಪ್ಪ  ನನ್ನನ್ನ ಮಾಣಿಕ್ಯನಿಗೆ ಕೊಟ್ಟು ಮದುವೆ ಮಾಡುವುದಾಗಿನೀವು ಮಾತು ಕೊಟ್ಟಿದ್ದು ನಿಮಗೆ ಮರೆತುಹೋಯಿತೆ  ಹೇಗೆ?”“ಓ, ಆ ವಿಷಯವೇ? ಅದು ಹೆಚ್ಚು ಯೋಚನೆ ಮಾಡದೆ  ಕೊಟ್ಟಭಾಷೆ. ಮಾಣಿಕ್ಯ ಏನೆ0ದರೂ ಅಡುಗೆ ಮಾಡಿಕೊಂಡು  ಇರುವಾತ.ಅವನಿಗೆ ಬೇರೆ ದುಡಿಮೆ ಏನಾದರೂ ಇದೆಯೇ? ಆತ ಸ್ವತಂತ್ರವಾಗಿಏನಾದರೂ ಹಣ ಮಾಡುತ್ತಾನೆಯೇ?”ಎಂದೆಲ್ಲ ಮಾತನಾಡಿದ ದೊರೆ.ರಾಜಕುಮಾರಿ ಹೇಳಿದಳು, “ಅಪ್ಪ  ನೀವು ಬೇಕಾದರೆ ಅವನನ್ನಪರೀಕ್ಷೆ ಮಾಡಿ. ನಾನು ಅವನನ್ನು ಬಿಟ್ಟು ಬೇರೆಯವರನ್ನು  ಮದುವೆಆಗುವುದಿಲ್ಲ” ಎಂದು ಹಠ ಹಿಡಿದಳು.ಮಹಾರಾಜ ಮಾಣಿಕ್ಯನನ್ನ ಪರೀಕ್ಷೆ ಮಾಡುವ ನಿರ್ಧಾರ ಮಾಡಿದ.“ನಾನೊಂದು ಪರೀಕ್ಷೆ ಮಾಡುತ್ತೇನೆ. ಅದರಲ್ಲಿ ಅವನು ಗೆದ್ದರೆ ನಿನ್ನಜೊತೆ ಮದುವೆ ’ ಎಂದ ದೊರೆ.“ಸರಿ” ,ಎಂದಳು ರಾಜಕುಮಾರಿ.ದೊರೆ ಒಂದು ಹಡಗನ್ನ ತರಿಸಿದ. ಅದರಲ್ಲಿ ಮಣ್ಣು ತುಂಬಿರುವಸಾವಿರ ಚೀಲಗಳನ್ನ ತುಂಬಿಸಿದ. ಮತ್ತೆ ಗೊಬ್ಬರದ ಸಾವಿರ ಚೀಲಗಳನ್ನುಅದರ ಜೊತೆಗೆ ಎಂಟು ಆಳುಗಳನ್ನು ಕೊಟ್ಟ. ಈ ಎಂಟು ಜನರಲ್ಲಿ ಇಬ್ಬರಿಗೆಕಿವಿ ಇಲ್ಲ. ಇಬ್ಬರಿಗೆ ಕಣ್ಣಿಲ್ಲ. ಇಬ್ಬರಿಗೆ ಕೈ ಇಲ್ಲ. ಮತ್ತಿಬ್ಬರಿಗೆ ಮಾತಿಲ್ಲ.
ಇವರನ್ನ ಜೊತೆಗೆ ಕರೆದುಕೊಂಡು ಹೋಗಿ ಈ ಗೊಬ್ಬರದ ಮಣ್ಣನ್ನಮಾರಿ ನೀನು ಹಣ ತೊಗೊಂಡು ಬಂದರೆ ನಾನು ನನ್ನ ಮಗಳನ್ನು ನಿನಗೆಕೊಟ್ಟು ಮದುವೆ ಮಾಡುತ್ತೇನೆ ಇದೆಲ್ಲ ಒಂದು ತಿಂಗಳಲ್ಲಿ ಆಗಬೇಕು.”“ಆಯಿತು” ಎಂದ ಮಾಣಿಕ್ಯ. ಅವನು ರಾಜಕುಮಾರಿಗೆ ತಾನುಹೋಗಿ  ಬರುವುದಾಗಿ  ಹೇಳಿ  ಆ  ಎಂಟು  ಜನ  ಆಳುಗಳನ್ನು  ಕರೆದುಕೊಂಡು ಅಲ್ಲಿಂದ ಹೊರಟ.ಹಡಗು ಸಮುದ್ರದಲ್ಲಿ  ಪ್ರಯಾಣ ಮಾಡುತ್ತ ಬೇರೆ ಬೇರೆ ದೇಶಗಳಿಗೆಹೋಯಿತು. ಆದರೆ ಎಲ್ಲೂ ಕೂಡ ಮಣ್ಣಿನ  ಗೊಬ್ಬರಕ್ಕೆ ಬೆಲೆ ಬರಲಿಲ್ಲ .ಜನ ಮಣ್ಣು ಬೇಕು, ಗೊಬ್ಬರ ಬೇಕು ಅಂತ ಬರೋದಿಲ್ಲ. ಹೋಗ್ತಾಹೋಗ್ತಾ ಒಂದು ಕಡೆ ಹಡಗು ಬಿರುಕು ಬಿಟ್ಟಿತು. ಸಮುದ್ರದ ನೀರುಒಳಗೆ ನುಗ್ಗಿತು. ಚೀಲಗಳು ಒದ್ದೆ ಆದವು. ಜೊತೆಯಲ್ಲಿದ್ದ ಆಳುಗಳಿಂದನೀರನ್ನ ಹೊರಗೆ ಹಾಕಲಿಕ್ಕೆ ಆಗಲಿಲ್ಲ.ಇಬ್ಬರಿಗೆ ಕಿವಿ ಕೇಳುವುದಿಲ್ಲ. ಇಬ್ಬರಿಗೆ ಕಣ್ಣು ಕಾಣಿಸುವುದಿಲ್ಲ.ಇಬ್ಬರಿಗೆ ಕೈ ಇಲ್ಲ ಇಬ್ಬರಿಗೆ ಮಾತಿಲ್ಲ. ಇವರನ್ನು ತೆಗೆದುಕೊಂಡು ಏನುಮಾಡುವುದು ಅಂತ ಮಾಣಿಕ್ಯ ಯೋಚನೆ ಮಾಡಿದ. ಅವನೊಬ್ಬವೇದೋಣಿಯಲ್ಲಿ ತುಂಬಿದ ನೀರನ್ನ ತೆಗೆದು ಹೊರಗೆ ಹಾಕಲಿಕ್ಕೆ ಪ್ರಯತ್ನಪಟ್ಟ. ಹಡಗಿನಲ್ಲಿನ ನೀರನ್ನ ಮೊಗೆದು ಮೊಗೆದು ಅವನಿಗೆ ಸಾಕಾಯಿತುಆತ ಒಂದು ಕಡೆ ಲಂಗರನ್ನ ಸಮುದ್ರಕ್ಕೆ ಇಳಿಬಿಟ್ಟು ಹಡಗನ್ನ ನಿಲ್ಲಿಸಿಕೊಂಡು ಇಳಿದ.ದಡಕ್ಕೆ ಬಂದವ ನನ್ನಿಂದ ಏನು ಮಾಡಲಿಕ್ಕೆ ಆಗೋಲ್ಲ. ಏನುಮಾಡುವುದು? ಕುಡಿಯಲಿಕ್ಕೆ ನೀರಿಲ್ಲ. ಹೊಟ್ಟೆಗೆ, ಅನ್ನ ಇಲ್ಲ. ಮುಂದೆಹೋಗೋ ಆಗಿಲ್ಲ , ಏನು ಮಾಡೋದು? ಎಂದು ಯೋಚಿಸಿದ.ದಡದಲ್ಲಿ ಅವನಿಗೆ ಒಂದು ಬಾವಿ ಕಾಣಿಸಿತು. ಬಾವಿ ಹತ್ತಿರ ಒಬ್ಬಮುದುಕ ಒಂದು ಕೊಡ ಇರಿಸಿಕೊಂಡು ಕೂತಿದ್ದ. ಅಲ್ಲಿಗೆ ಹೋಗಿಕುಡೀಲಿಕ್ಕೆ ನೀರು ತರೋದು ಅಂತ ಮಾಣಿಕ್ಯ ದೋಣಿಯಿಂದ ಪಾತ್ರೆ
ತೆಗೆದುಕೊಂಡು ಅಲ್ಲಿಗೆ ಹೋದ. ಮುದುಕನ ಹತ್ತಿರ ಹೋಗಿ ‘ನಾವುಒಂಬತ್ತು  ಜನ ಇದ್ದೀವಿ. ನಮಗೆ  ಬಾಯಾರಿಕೆ  ಆಗಿದೆ. ಕುಡಿಯಲು ನಮಗೆನೀರು ಕೊಡು” ಎಂದು ಕೆಳಿದ.“ನೀವು ಎಲ್ಲಿಗೆ ಹೋಗುತ್ತಿದ್ದೀರಿ?” ಕೆಳಿದ ಮುದುಕ.“ಹೀಗೆ ಮಹಾರಾಜ ಮಣ್ಣು  ಗೊಬ್ಬರ ಮಾರಿ ಹಣ ತೊಗೊಂಡು  ಬಾ ಅಂತ ನಮ್ಮನ್ನ ಕಳಿಸಿದ್ದಾನೆ. ಹಡಗಿನಲ್ಲಿ ಎಂಟು ಜನ ಖಲಾಸಿಗಳುಇದ್ದಾರೆ. ಎಂಟು ಜನ ಕೂಡ ಕಣ್ಣು  ಕೈ, ಕಿವಿ, ಬಾಯಿ ಇಲ್ಲದವರು.ಹಡಗು ಒಡೆದುಹೋಗಿದೆ. ಏನು ಮಾಡಬೇಕು ಅನ್ನೋದುಗೊತ್ತಾಗುತ್ತಿಲ್ಲ” ಎಂದು  ಮಾಣಿಕ್ಯ ತನ್ನ ಗೊಳನ್ನ ತೋಡಿಕೊಂಡ.“ನೀವಿನ್ನು ಯೊಚನೆ ಮಾಡಬೇಡ… ನಾನು ಇದ್ದೆನೆ’ ಎಂದುಭರವಸೆ  ನೀಡಿದ ಮುದುಕ ಮಾಣಿಕ್ಯನಿಗೆ.*  
7. ಮಣ್ಣು ಗೊಬ್ಬರಕ್ಕೂ  ಬೆಲೆ ಬಂದಿತು ಅನಂತರ ಮುದುಕ ಬಾವಿಯಿಂದ ಒಂದು ಕೊಡಪಾನ ನೀರು ಸೇದಿಮಾಣಿಕ್ಯನಿಗೆ ನೀಡಿದ.“ಈ ನೀರನ್ನ ತೆಗೆದುಕೊಂದು ಹೋಗಿ ಹಡಗಿಗೆ ಎಲ್ಲೆಲ್ಲಿ ಬಿರುಕುಬಿಟ್ಟಿದೆಯೋ ಅಲ್ಲೆಲ್ಲ ನೀರನ್ನ ಹಚ್ಚು ಬಿರುಕು ಮುಚ್ಚಿಕೊಳ್ಳುತ್ತದೆ .ಹಾಗೆಯೇ ನಿನ್ನ ಹಡಗಿನಲ್ಲಿ ಇದ್ದಾರಲ್ಲ ಖಲಾಸಿಗಳು, ಅವರನ್ನ ಕರೆದುಕೊಂಡು  ಇಲ್ಲಿಗೆ ಬಾ” ಎಂದ ಮುದುಕ.ಮಾಣಿಕ್ಯ ತನ್ನ ಹಡಗಿಗೆ ಹೋಗಿ ಬಿರುಕು ಬಿಟ್ಟಿರುವ ಕಡೆಗಳಲ್ಲಿ ಆನೀರನ್ನ ಹಚ್ಚಿದಾಗ ಬಿರುಕು ಮುಚ್ಚಿಕೊಂಡಿತು. ಅದನ್ನ ನೋಡಿದಮಾಣಿಕ್ಯನಿಗೆ ಸಂತೋಷವಾಯಿತು. ಕೂಡಲೇ ಮಾಣಿಕ್ಯ ಆ ಮುದುಕಹೇಳಿದ ಹಾಗೆ ತನ್ನ ಹಡಗಿನಲ್ಲಿ ಇದ್ದ ಎಂಟು ಜನ ಖಲಾಸಿಗಳನ್ನ ಕರೆದುಕೊಂಡು ದಂಡೆಗೆ ಬಂದು ಅವರನ್ನ ಆ ಮುದುಕನ ಮುಂದೆ ನಿಲ್ಲಿಸಿದ.ಮುದುಕ ಮತ್ತೆ ಬಾವಿಯಿಂದ ನೀರನ್ನು ಸೇದಿ ಮೊದಲು ಕಿವಿ ಇಲ್ಲದ ಕಿವುಡನ ಕಿವಿಗೆ ಆ ನೀರನ್ನು ಸುರಿದ ಆತನಿಗೆ ಕಿವಿ ಕೇಳಿಸತೊಡಗಿತು. ನಂತರ ಕಣ್ಣಿಲ್ಲದ ಕುರುಡನ ಕಣ್ಣಿಗೆ ನೀರನ್ನು ಹಚ್ಚಿದಾಗಅವನಿಗೆ ಕಣ್ಣು ಬಂತು. ಹೀಗೆಯೇ ಕೈ ಇಲ್ಲದವನಿಗೆ ಆ ನೀರಿಂದ ಕೈಬಂತು. ಮೂಗನಿಗೆ ಬಾಯಿ ಬಂತು.ಮುದುಕ ಮಾಣಿಕ್ಯನನ್ನು ನೋಡಿ “ನೀವಿನ್ನು ಹೊರಡಿ. ನಿಮಗೆಏನೂ ತೊಂದರೆ ಆಗುವುದಿಲ್ಲ. ಈಗ ಹೊರಟರೆ ಬೆಳಗಿನ ಜಾವಕ್ಕೆ
ಹಡಗು ಒಂದು ಸ್ಥಳವನ್ನ ತಲುಪುತ್ತದೆ. ಆಗ ಕೋಳಿ  ಕೂಗುತ್ತದೆ . ನೀವುಹಡಗಿಗೆ ಲಂಗರು ಹಾಕಿ ನಿಲ್ಲಿಸಿ. ಮುಂದೆ ಹೋಗಬೇಡಿ. ಹಡಗಿನ  ಮೇಲೆಕಪ್ಪು  ಬಾವುಟ ಹಾರಿಸಿ, ಜನ ಬರುತ್ತಾರೆ. ಹಡಗಿನಲ್ಲಿ ನೀವು ತುಂಬಿತಂದಿರೋ  ಮಣ್ಣು  ಮತ್ತು  ಗೊಬ್ಬರ  ಮಾರಾಟ  ಆಗುತ್ತೆ .”ಇಷ್ಟುಹೇಳಿ ಮುದುಕ ಮಾಣಿಕ್ಯನ ಕೈಗೆ ಒಂದು ಸಣ್ಣ ಬಾಟಲಿಹಾಗೂ ಒಂದು ಬೇರನ್ನ  ಕೊಟ್ಟು ಹೆಳಿದ “ನೀವೀಗ ಯಾವ ಊರಿಗೆಹೋಗುತ್ತಿದ್ದಿರೋ ಊರಿನ ದೊರೆಗೆ ವಿಪರೀತ ಹೊಟ್ಟೆನೋವುಯಾವ ಪಂಡಿತರಿಂದಲೂ, ಯಾವ ವೈದ್ಯರಿಂದಲೂ ಈ ಕಾಯಿಲೆ ವಾಸಿಆಗಿಲ್ಲ. ನೀವು ಆ ದೊರೆಯ ಬಳಿ ಹೋಗಿ ಈ ನೀರಿನಿಂದ ಈ ಬೇರನ್ನತೇದಿ ಅವನಿಗೆ ಕೊಡು, ಅವನ ನೋವು ವಾಸಿ ಆಗುತ್ತೆ . ಮುಂದೆ  ನಿನಗೆಒಳ್ಳೆಯದಾಗುತ್ತೆ .”ಮಾಣಿಕ್ಯ ಆ ಮುದುಕ ಕೊಟ್ಟಬೇರು, ನೀರನ್ನ ತೆಗೆದುಕೊಂಡುಅಲ್ಲಿಂದ ಹೊರಟ. ಅವನ ಹಿಂದೆ ಅವನ ಖಲಾಸಿಗಳೂ ಹೊರಟರು.ಎಲ್ಲರೂ ಹಡಗು ಹತ್ತಿ ಲಂಗರನ್ನು ಎತ್ತಿ ಒಳ ಹಾಕಿಕೊಂಡು ಅಲ್ಲಿಂದಮುಂದೆ  ಸಾಗಿದರು. ಸ್ವಲ್ಪ ದೂರ ಬಂದ ನಂತರ ಮಾಣಿಕ್ಯ ತಿರುಗಿನೋಡಿದ. ಅಲ್ಲಿ ಆ ಬಾವಿಯೂ ಇರಲಿಲ್ಲ  ಮುದುಕನೂ ಇರಲಿಲ್ಲ. *  ಬೆಳಗಾಯಿತು, ಕೋಳಿ ಕೂಗಿತು. ಮಾಣಿಕ್ಯ ಹಡಗು ನಿಲ್ಲಿಸಿದ.ಲಂಗರನ್ನು ಕೆಳಗೆ ಇಳಿಸಿ,ಮೇಲೆ ಕಪ್ಪು  ಬಾವುಟವನ್ನ ಹಾರಿಸಿದ.ಹಿಂದಿನ ರಾತ್ರಿ ಆ ಊರಿನಲ್ಲಿ ಒಂದು ಆಕಸ್ಮಿಕ  ಘಟನೆ  ನಡೆದಿತ್ತು .ರಾತ್ರಿಯೆಲ್ಲ ಮಳೆ ಸುರಿದು ಮಣ್ಣೆಲ್ಲ ಕೊಚ್ಚಿಕೊ0ಡು ಹೋಗಿತ್ತು. ಎಲ್ಲಕಡೆ ಬಂಡೆಗಳೆ  ಬಂಡೆಗಳು. ಕಣಿವೆ ಅಲ್ಲಲ್ಲಿ ಬಾಯಿ ತೆರೆದಿತ್ತು. ಹೊಲದಲ್ಲಿಯ ಗೊಬ್ಬರವೆಲ್ಲ ತೊಳೆದುಹೋಗಿತ್ತು. ಊರ ಬಾಗಿಲಿಗೆ ಬಂದು
ನಿಂತ ಹಡಗನ್ನ ನೋಡಿ ಪ್ರಧಾನಿ ಓಡಿ ಬಂದ. ಅವನ ಹಿಂದೆ  ಊರಿನಜನ ತಂಡ ತಂಡವಾಗಿ ಬಂದರು.ಅವರೆಲ್ಲ ಮಾಣಿಕ್ಯನ ಬಳಿ ಬಂದು ತಮಗೆ ಮಣ್ಣು ಮತ್ತು ಗೊಬ್ಬರಬೇಕೆಂದು ಕೆಳಿದರು. ತಾವು ತಂದ ಹಣವನ್ನ ಇವನ ಮುಂದೆ ಸುರಿದುತಮಗೆ ಬೇಕಾದ ಮಣ್ಣನ್ನ ಗೊಬ್ಬರವನ್ನ ಅವನಿಂದ ಕೊಂಡರು. ಇವನಖಲಾಸಿಗಳು ಜನರಿಗೆ ಬೇಕಾದುದನ್ನು ತಮ್ಮ ಹಡಗಿನಿಂದ ಕೆಳಗಿಳಿಸಿಕೊಟ್ಟರು.ಜನ ಹೀಗೆ ಮಣ್ಚು ಗೊಬ್ಬರ ಕೊಳ್ಳುವಾಗ ಮಾಣಿಕ್ಯಪ್ರಧಾನಿಯನ್ನ  “ನಿಮ್ಮ ದೊರೆ ಎಲ್ಲಿ?” ಎಂದು ಕೇಳಿದ.“ಅಯ್ಯೋ ನಮ್ಮ ದೊರೆಗೆ ಹೊಟ್ಟೆನೋವು, ಯಾರು ಯಾರೋವೈದ್ಯರು, ಪಂಡಿತರು ಬಂದು ಮದ್ದು ಕೊಟ್ಟರು. ಆದರೆ ಕಾಯಿಲೆ ವಾಸಿಆಗಿಲ್ಲ. ದೊರೆ ಹೊಟ್ಟೆಯನ್ನ ನೆಲಕ್ಕೆ ಹಚ್ಚಿ ಮಲಗಿಬಿಟ್ಟಿದ್ದಾನೆ ಎಂದಪ್ರಧಾನಿ.‘’ನಾನು ಒಂದು ಸಾರಿ ಬಂದು ನಿಮ್ಮ ದೊರೆಯನ್ನ ನೋಡಲೇ?’’ಎಂದು ಕೇಳಿದ ಮಾಣಿಕ್ಯ.“ಆಯಿತು , ನೋಡಿ. ನಮ್ಮ ದೊರೆಯ ಈ ಕಾಯಿಲೆ ವಾಸಿಯಾದರೆನಮಗೆ ಸಾಕಾಗಿದೆ’ ಅಂದ ಪ್ರಧಾನಿ.ಮಾಣಿಕ್ಯ ಹಡಗಿಗೆ ಕೆಲವರನ್ನ ಕಾವಲು ನಿಲ್ಲಿಸಿ ಕೆಲ ಖಲಾಸಿಗಳಜೊತೆ ದೊರೆಯ ಹತ್ತಿರ ಹೋದ.ಅರಮನೆಯಲ್ಲಿ ದೊರೆ ನರಳುತ್ತ ಮಲಗಿದ್ದ. ಅವನ ಸುತ್ತ ಬೇರೆಬೇರೆ ದೇಶದ ಪಂಡಿತರೆಲ್ಲ ಕೂತಿದ್ದರು. ದೊರೆ ನೋವು ತಡೀಲಿಕ್ಕೆ  ಆಗದೆನರಳುತ್ತಾ ಇದ್ದ. ಮಾಣಿಕ್ಯ ನಾನು ಔಷಧಿ ಕೊಡುತ್ತೇನೆ ಅಂದಾಗ ಅಲ್ಲಿಕೂತ ಪಂಡಿತರು, ವೈದ್ಯರು ಇವನೇನು ಮಹಾ ಔಷಧಿ ಕೊಟ್ಟಾನು  ಅಂತನಕ್ಕರು.
ಮಾಣಿಕ್ಯ ಸಾಣೆಕಲ್ಲು ತರಿಸಿ ಬಾಟಲಿಯಲ್ಲಿ ಇದ್ದ ನೀರಿನಿಂದ ಆಬೇರನ್ನ ತೇದು ಕುಡೀಲಿಕ್ಕೆ ಕೊಟ್ಟ. ಹಾಗೇ ಮೈಗೂ ಅದನ್ನ ಹಚ್ಚಿದ.ಒಂದು ಕಡೆ ಮದ್ದನ್ನ ಹಚ್ಚಿದ ಕೂಡಲೇ ದೊರೆ ತುಸು ಚೇತರಿಸಿಕೊಂಡ ಹಾಗೇ ಅವನ ದೇಹದ ಮತ್ತೊಂದು ಕಡೆ ಔಷಧಿಯನ್ನ ಹಚ್ಚಿದಮಾಣಿಕ್ಯ . ಅವಾಗ ದೊರೆ ಎದ್ದು ಕುಳಿತ. ಅಲ್ಲಿದ್ದ  ಪಂಡಿತರೆಲ್ಲ ನಿಧಾನವಾಗಿಅಲ್ಲಿಂದ ಜಾಗ ಖಾಲಿ ಮಾಡಿದರು.ಮಾಣಿಕ್ಯ ನಾಲ್ಕು ದಿನ ಆದ ಮೇಲೆ ತಾನು ಹೊರಡುತ್ತೇನೆ ಅಂದ.ಮತ್ತೂ ಸ್ವಲ್ಪ ದಿನ ಇರು ಎಂದ ದೊರೆ. ಆದರೆ ಮಾಣಿಕ್ಯ ತಾನುಹೋಗಬೇಕು ಎಂದ.ಆಗ ದೊರೆ ತನ್ನ ಉಂಗುರವನ್ನ ಬಟ್ಟೆಯನ್ನ ತೆಗೆದು ಮಾಣಿಕ್ಯನಿಗೆತೊಡಿಸಿದ. ಹಾಗೇ ತನ್ನ ಸೊಂಟದ ಪಟ್ಟಿ ಬಿಚ್ಚಿ ಅದರ ಮೇಲೆ,“ಹನ್ನೆರಡು  ರಾಜರ ರಾಜ ಚಕ್ರವರ್ತಿ ಮಾಣಿಕ್ಯ” ಅಂತ ಬರೆಸಿಅದನ್ನೂ ಮಾಣಿಕ್ಯನಿಗೆ ತೊಡಿಸಿದ. ಹಾಗೇ “ನಾನು ಹನ್ನೆರಡು ರಾಜರರಾಜ. ಈ ಹನ್ನೆರಡು ರಾಜರೂ ನನಗೆ ಕಪ್ಪ ಕಾಣಿಕೆ ಕೊಡ್ತಿದ್ದಾರೆ. ನಾನುಇರೋತನಕ ನಾನೇ ಆಡಳಿತ ಮಾಡುತ್ತೇನೆ. ’ನನ್ನ ನಂತರ ನೀನು ಇಲ್ಲಿಗೆಬಂದು ಆಡಳಿತ ಮಾಡು’ ಎಂದು ಹೇಳಿದ.“ಆಯಿತು” ಎಂದು ಹೇಳಿ ಮಾಣಿಕ್ಯ ಅಲ್ಲಿಂದ ಹೊರಟ.*  *
8 . ರಾಜಕುಮಾರಿಯ ಮದುವೆಈ ಕಡೆ ಅಮರಾವತಿಯ ದೊರೆ ಅಮರಸಿಂಹ ಮಾಣಿಕ್ಯನ ದಾರಿಕಾಯುತ್ತಿದ್ದ. ಒಂದು ವರ್ಷ ಆಗುತ್ತಿದೆ. ಮಾಣಿಕ್ಯ ಬರುವ ಸೂಚನೆಕಂಡುಬರಲಿಲ್ಲ.ಆತ ಮಗಳ ಮದುವೆಯ ತಯಾರಿ ಮಾಡಿದ. ಚಪ್ಪರ ಹಾಕಿ,ಪುರೋಹಿತರಿಗೆಲ್ಲ ಹೇಳಿ ಎಲ್ಲ ಸಿದ್ಧತೆ ಆಯಿತು. ಇನ್ನೇನುಅಲಕಾನಂದೆಯ ಮದುವೆ ಬೇರೊಬ್ಬ ವರನ ಜೊತೆ ಆಗಬೇಕುಅನ್ನುವಾಗ ಒಂದು ಹಡಗು ಬಂದು ದಡದಲ್ಲಿ ನಿಂತು ಕೆಂಪ್ಪು  ಬಾವುಟಹಾರಿಸಿತು.  ಪ್ರಧಾನಿ ಯಾರೋ ವೈರಿ ತಮ್ಮ ದೇಶದ ಮೇಲೆ ಯುದ್ಧಮಾಡಲಿಕ್ಕೆ  ಬಂದಿದ್ದಾನೆ. ಅ0ತ  ತಿಳಿದು ಗಾಬರಿಯಾದ.ದೊರೆ ಅಮರಸಿಂಹ ಯುದ್ಧದ ಸಿದ್ಧತೆ ಮಾಡಬೇಕು ಅ0ತ  ಇದ್ದಾಗಮಾಣಿಕ್ಯ ವರನ ಉಡುಗೆ ಧರಿಸಿ ಬಂದ. ಪುರೋಹಿತರು ಇವನನ್ನಗುರುತಿಸಿ ಅವನ ಮದುವೆಯನ್ನು ಅಲಕಾನಂದೆಯ ಜೊತೆ ನೆರವೇರಿಸಿದರು. ವರ ವಧುವಿಗೆ ಒಂದು ಉಂಗುರ ಹಾಕಿದ. ಪ್ರತಿಯಾಗಿ ವಧು  ವರನಿಗೆ ಒಂದು ಉಂಗುರ ಹಾಕಿದಳು.ಮಾಣಿಕ್ಯ ಮಣ್ಣು ಮತ್ತು ಗೊಬ್ಬರ ಮಾರಿದ ಹಣವನ್ನ ಮಹಾರಾಜನಿಗೆ ಕಳುಹಿಸಿ ಹೆಂಡತಿಯನ್ನ ಕರೆದುಕೊಂಡು ತನ್ನ ಮನೆಗೆ ಬಂದ.ಸಮುದ್ರದ ದಡದಲ್ಲಿ ಇದ್ದ ಆ ಹಳೇ ಮನೆಯಲ್ಲಿ ಆ ಗಂಡ ಹೆಂಡತಿ  ತಮ್ಮ  ಹೊಸ ಸಂಸಾರವನ್ನ ಆರಂಭಿಸಿದರು.
ಹೀಗೆ ಸ್ವಲ್ಪ ಕಾಲ ಕಳೆಯಿತು . ಗಂಡ ಹೆಂಡತಿ  ಚೆನ್ನಾಗಿಯೇ ಇದ್ದರು.ಒಂದು ದಿನ ಹೆಂಡತಿ  ಹತ್ತಿರ ಮಾತನಾಡುತ್ತ ಕುಳಿತ  ಮಾಣಿಕ್ಯ  ತಾನುಮಣ್ಣು ಗೊಬ್ಬರ ಮಾರಲಿಕ್ಕೆ ಪಟ್ಟ ಕಷ್ಟದ ಬಗ್ಗೆ ಹೆಂಡತಿಗೆ ಹೇಳಿದ.ದೊರೆಯು ಕಣ್ಣು ಕಾಣದ, ಕೈ ಇಲ್ಲದ, ಬಾಯಿ ಇಲ್ಲದವರನ್ನು ತನಗೆಕೊಟ್ಟಿದ್ವು ಹಡಗು ಬಿರುಕು ಬಿಟ್ಟಿದ್ದು ಎಲ್ಲ ಹೇಳುವಾಗ ಅಲಕಾನಂದೆತಟ್ಟನೆ “ಬಿಡಿ, ಏನು ಮಹಾ  ಮಾಡಿದಿರಿ” ಎಂದುಬಿಟ್ಟಳು.ಅಂದರೆ ಮೀನು ಹಿಡಿದು ಬದುಕುತ್ತಿದ್ದ ನಿನ್ನನ್ನು ಈ ಮಟ್ಟಕ್ಕೆತಂದವಳೇ ನಾನು ಎಂಬಂತೆ ಅವಳು ಮಾತನಾಡಿದಳು. ಈ ಮಾತನ್ನುತಡೆದುಕೊಳ್ಳಲು ಮಾಣಿಕ್ಯನಿಂದ ಆಗಲಿಲ್ಲ. ಆತ ಸಿಟ್ಟಿನಿಂದ ರಪ್ಪನೆ ಅವಳಕೆನ್ನೆಗೆ  ಒಂದು ಏಟು ಕೊಟ್ಟ. ಹೆಂಡತಿ ಇಂತಹ ಮಾತುಗಳನ್ನ ಹೇಳಿದಳಲ್ಲಎಂದು ಅವನಿಗೆ ನೋವಾಯಿತು. ಅವನಿಗೆ ಅವನ ಬಾಯಿಯೇ ಬಿದ್ದುಹೋದ ಅನುಭವ. ಹಾಗೆಯೇ ಮಾಣಿಕ್ಯ ಮನೆ ಬಿಟ್ಟು ಹೊರಟುಬಿಟ್ಟ. ಅವನಅಪ್ಪ-ಅಮ್ಮ ಬಂದು ಅವನನ್ನ ತಡೆಯುವ ಪ್ರಯತ್ನ ಮಾಡಿದರು. ಆದರೆಯಾರ ಮಾತನ್ನೂ ಮಾಣಿಕ್ಯ ಕೆಳಲಿಲ್ಲ . ಆತ ಅಮರಾವತಿಯನ್ನು ಬಿಟ್ಬುದಾರಿ ಕರೆದೊಯ್ಯುವ ಕಡೆ ನಡೆದುಬಿಟ್ಟ. ಹೀಗೆ ನಡೆದುಕೊಂಡೇಮಾಣಿಕ್ಯ ಅಮರಾವತಿಯಿಂದ ಬಲು ದೂರದಲ್ಲಿ ಇದ್ದ ಒಂದು ಊರಿಗೆಬಂದ ಈ ಊರಿನಲ್ಲಿ ಓರ್ವ ಶ್ರೀಮಂತನ ಮನೆಯಲ್ಲಿ ಒಂದು ಔತಣಕೂಟ. ಎಳೆಂಟು ಜನ ಅಡುಗೆಯವರು, ಅಡುಗೆ ಮಾಡುವುದಲ್ಲಿನಿರತರಾಗಿದ್ದರು.ಅಲ್ಲಿ ಹೋದ ಮಾಣಿಕ್ಯ ತಾನೂ ಅಡುಗೆ ಮಾಡುತ್ತೇನೆ. ತನಗೂ ಒಂದು ಕೆಲಸ ಕೊಡಿ ಎಂದು ಕೇಳಿಕೊಂಡ. ಆದರೆ ಇದಲ್ಲವನ್ನ ಅವನುಕೇವಲ ಸಂಜ್ಞೆಯ ಮೂಲಕ ಹೇಳಿದ. ತನಗೆ ಮಾತನಾಡಲು ಬರುವುದಿಲ್ಲಎಂದು ಅಲ್ಲಿದ್ದವರಿಗೆ ತಿಳಿಸಿದ. ಅಲ್ಲಿ ಅವನಿಗೆ ಕೆಲಸ ಸಿಕ್ಕಿತು. ಇವನು ತನ್ನಬುದ್ಥಿವಂತಿಕೆಯಿಂದ ಅಡುಗೆ ಮನೆಯನ್ನ ತನ್ನ ವಶಕ್ಕೆ ತೆಗೆದುಕೊಂಡು  
ರುಚಿಕರವಾದ ಅಡುಗೆ ಮಾಡಿದ ಆ ಮನೆಗೆ ಔತಣಕ್ಕೆ ಎಂದುಬಂದವರೆಲ್ಲ ಇವನು ಮಾಡಿದ ಅಡುಗೆಯನ್ನು ಹೊಗಳಿದರು. ಮನೆ  ಮಾಲೀಕನಿಗೆ ಇದರಿಂದ ತುಂಬಾ ಸಂತೋಷವಾಯಿತು. ಆತಮಾಣಿಕ್ಯನನ್ನ ತನ್ನ ಅಡುಗೆ ಆಳನ್ನಾಗಿ ಕೆಲಸಕ್ಕೆ ನೇಮಿಸಿಕೊಂಡ.ಆದರೆ ಆ ಶ್ರೀಮಂತನಿಗೆ ಒಂದು ವ್ಯಥೆ. ಈ ಅಡುಗೆ ಆಳಿಗೆ ಮಾತುಬರುವುದಿಲ್ಲವಲ್ಲ. ಅಡುಗೆ ಮಾಡುವ ಪದಾರ್ಥದ ಬಗ್ಗೆ ಇನ್ನುಏನೇನೋಹೇಳುತ್ತಾನೆ ಆದರೆ ಅವನ ಮೂಕ ಭಾಷೆ ತಮಗೆ ಅರಿಯುವುದಿಲ್ಲ.ಇವನಿಗೆ ಮಾತು ಬಂದಿದ್ದರೆ ಅನುಕೂಲವಾಗುತ್ತಿತ್ತು ಎಂದು ಆತಯೋಚಿಸಿದ. ಹಾಗೂ ಆತ ಇವನಿಗೆ ಮದ್ದು ಕೊಡಿಸಲು ಏನೇನೋಮಾಡಿದ. ಕೊನೆಗೆ ಊರಿನಲ್ಲಿ ಒಂದು ಡಂಗುರ ಸಾರಿಸಿದ.“ಊರ ಶ್ರೀಮಂತನ ಮನೆಯಲ್ಲಿ ಓರ್ವ ಅಡುಗೆಯವನು ಇದ್ದಾನೆ.ಅವನಿಗೆ ಮಾತು ಬರುವುದಿಲ್ಲ. ಅವನು ಮಾತನಾಡುವ ಹಾಗೆ ಮಾಡಿದರೆಅವರಿಗೆ ದೊಡ್ಡ ಬಹುಮಾನ ಕೊಡಲಾಗುವುದು. ಈ ಕೆಲಸಕ್ಕೆ ಬಂದೂಕೂಡ ಯಾರಾದರೂ ಈ ಕೆಲಸ ಮಾಡಲಿಲ್ಲ ಅಂದರೆ ಅವರನ್ನ ಗಲ್ಲಿಗೆಏರಿಸಲಾಗುವುದು.” ಡಂಗುರದವ ಊರಿನಲ್ಲಿ ಡಂಗುರ ಸಾರಿಸಿ ಹೋದ. ಮೊದಲುಯಾರೂ ಬರಲಿಲ್ಲ* ನಂತರ ಈರ್ವರು ತಾವು ಇವನನ್ನು ಮಾತನಾಡಿಸುವುದಾಗಿ ಬಂದರು. ಹೀಗೆ ಬಂದವರು ತಮಗೆ ಎರಡು ಕೊಠಡಿಗಳನ್ನುಕೊಡಬೇಕು ಎಂದು ಕೇಳಿದರು. ಶ್ರೀಮಂತ ಅವರಿಗೆ ಎರಡು ಕೊಠಡಿಗಳನ್ನ ಕೊಟ್ಟ ಒಂದು ಕೊಠಡಿಯಲ್ಲಿ ಅವರು ಇದ್ದು  ಮತ್ತೊಂದರಲ್ಲಿಮಾಣಿಕ್ಯನನ್ನ ಇಟ್ಟರು. ಬರುವಾಗಲೇ ಒಂದು ಹೊರೆ ಹುಣಸೇ ಮರದಬರಲಿನ ಹೊರೆಯನ್ನ ಅವರು ತಂದಿದ್ದರು.ಮಾಣಿಕ್ಯನನ್ನ ಆ ಕೊಠಡಿಯಲ್ಲಿ ಹಾಕಿಕೊಂಡು ಅವರು ಹುಣಸೇಬರಲಿನಿಂದ ಒಂದ ಸಮನೆ ಹೊಡೆದರು. ಎಷ್ಟೇ ಏಟು ಬಿದ್ದರೂಮಾಣಿಕ್ಯ ಮಾತನಾಡಲಿಲ್ಲ. ಅವರಿಗೇ ಬೇಸರವಾಗಿ, ‘ಈತ ಮಾತನಾಡು
ವುದಿಲ್ಲ. ನಮಗೆ ಗಲ್ಲು ಶಿಕ್ಷೆಯೇ ಸರಿ’ ಎಂದು ಹೆದರಿ ಅವರು ಓಡಿಹೋದರು. ಹೋಗುವ ಮುನ್ನ ಮಾಣಿಕ್ಯನ ಕೈಲಿದ್ದ ಉಂಗುರ ಕಿತ್ತುಕೊಂಡು ಹೋದರು. ಬೆಳಕು ಹರಿಯುತ್ತದೆ. ಶ್ರೀಮಂತ ಬಂದುನೋಡುತ್ತಾನೆ. ಮಾಣಿಕ್ಯ ರಕ್ತದ ಮಡುವಿನಲ್ಲಿ ಬಿದ್ದಿದ್ದಾನೆ. ಶ್ರೀಮಂತವೈದ್ಯರನ್ನ ಕರೆಸಿ ಅವನಿಗೆ ಔಷಧೂಪಚಾರ ಮಾಡಿಸಿದ.“ದೇವರೇ, ಇವನಿಗೆ ಮಾತು ಬರದ ಇದ್ದಿದ್ದರೆ ಆಗುತ್ತಿತ್ತು. ನಾನುಸುಮ್ಮನೆ ಇವನಿಗೆ ಹಿಂಸೆ ಆಗುವ ಹಾಗೆ ಮಾಡಿದೆನಲ್ಲ” ಎಂದು ಶ್ರೀಮಂತ  ವ್ಯಥೆಪಟ್ಟ.  *
9. ಉಂಗುರ ಹೇಳಿದ ಗುಟ್ಟುಮಾಣಿಕ್ಯನ ಕೈಲಿದ್ದ ಉಂಗುರವನ್ನು ಕಿತ್ತುಕೊಂಡು  ಓಡಿಹೋದಕಳ್ಳರು ನೇರವಾಗಿ ಅಲಕಾವತಿ ಪಟ್ಟಣಕ್ಕೆ ಬಂದರು. ಒಬ್ಬ ಸೊನಗಾರನಹತ್ತಿರ ಹೋಗಿ ಅವರು ಆ ಉಂಗುರವನ್ನು ಮಾರಲಿಕ್ಕೆ ಪ್ರಯತ್ನಮಾಡಿದರು. ಅಲಕಾನಂದೆ  ಮದುವೆ ಸಂದರ್ಭದಲ್ಲಿ ಈ ಉಂಗುರವನ್ನುಈ ಸೊನಗಾರ ಮಾಡಿಕೊಟ್ಟಿದ್ದ. ಹಾಗಾಗಿ ಅವನಿಗೆ ಏನೋ ಅನುಮಾನ ಬಂತು. ಈ ಉಂಗುರವನ್ನು ಅಲಕಾನಂದೆ ತನ್ನ ಗಂಡನ ಕೈಗೆ ಹಾಕಿದ್ದಲ್ಲವೆಅಂತ ಆತ ಯೋಚನೆ ಮಾಡಿದ.ಆತ ಆ ಕಳ್ಳರಿಗೆ, “ನಾನು ಸ್ನಾನ ಮಾಡದೆ ನನ್ನ ಟ್ರೆಜರಿ ಬಾಗಿಲನ್ನತೆರೆಯೋದಿಲ್ಲ. ನಿಮಗೆ ತುರ್ತಿಗೆ ಅಂತ ಹತ್ತು ರೂಪಾಯಿ ಕೊಡುತ್ತೇನೆ.ನೀವು ಕಾಫಿ ಕುಡಿದುಕೊಂಡು ಸ್ವಲ್ಪಕಾಲ ಬಿಟ್ಟು ಬನ್ನಿ” ಎಂದ. ಅವರುಒಪ್ಪಿಕೊಂಡರು.ಸೊನಗಾರ, “ಅವರು ಬಂದರೆ ನಾನು ಸ್ನಾನ ಮಾಡುತ್ತಿದ್ದೇನೆ ಅಂತಹೇಳು” ಎಂದು ಹೆಂಡತಿಗೆ ತಿಳಿಸಿ ರಾಜಕುಮಾರಿ ಹತ್ತಿರ ಬಂದ. ಇಬ್ಬರು ಈ ಉಂಗುರವನ್ನ ತಂದ ಸುದ್ದಿ ಹೇಳಿ,”ನೀನು ಈಗ ಅಲ್ಲಿಗೆ ಬಂದರೆ ನಿನ್ನಗಂಡ ಎಲ್ಲಿ ಇರುವನು ಅನ್ನೋದು ತಿಳಿಯುತ್ತೆ” ಎಂದು ತಿಳಿಸಿದ.ಉಂಗುರ ತಂದ ಕಳ್ಳರಿಬ್ಬರೂ ಸೂನಗಾರನ ಅಂಗಡಿ ಹತ್ತಿರಕಾದಿದ್ದರು. ಸೊನಗಾರ ಬಂದು ಟ್ರಜರಿ ಬಾಗಿಲು ತೆಗೆಯುತ್ತಿದ್ದ ಹಾಗೇರಾಜಕುಮಾರಿ ಅಲ್ಲಿಗೆ ಬಂದಳು. ಸೊನಗಾರ ತನ್ನ ಕೈಲಿದ್ದ ಉಂಗುರವನ್ನು
ಅವಳಿಗೆ ಕೊಟ್ಟ. ಅವಳು ಉಂಗುರ ಕೈಗೆ ತೆಗೆದುಕೊಂಡು  ನೋಡಿದಾಗ, ಇದು ತಾನು ಮದುವೆ ಸಂದರ್ಭದಲ್ಲಿ ಮಾಣಿಕ್ಯನಿಗೆ ಹಾಕಿದ ಮದುವೆಉಂಗುರ ಅನ್ನೋದು ಖಚಿತವಾದಾಗ ಅವಳು ಆ ಕಳ್ಳರಿಗೆ  “ನಿಜ ಹೇಳಿ,ಈ ಉಂಗುರ ನಿಮಗೆ ಹೇಗೆ ಸಿಕ್ಕಿತು?” ಎಂದು ಕೇಳಿದಳು. ಅವರು, “ಇರುವ ವಿಷಯ ಹೆಳುತ್ತೇವೆ. ನಮಗೆ ತೊಂದರೆ ಮಾಡಬೇಡಿ” ಎಂದುಎಲ್ಲ ವಿಷಯವನ್ನು ಹೇಳಿದರು.“ನಾವು ಬರಬೇಕಾದರೆ ಆತನಿಗೆ ಜೀವ ಇತ್ತು. ಈಗ ಅವನ ಗತಿಏನಾಗಿದೆಯೋ ನಮಗೆ ಗೊತ್ತಿಲ್ಲ” ಎಂದು ತಿಳಿಸಿದರು.ರಾಜಕುಮಾರಿ ಅವರಿಗೆ ಹಣ ಕೊಟ್ಟಳು. ಆ ಉಂಗುರವನ್ನ ತಾನುಇಟ್ಟುಕೊಂಡಳು. ಅತ್ತೆಮಾವಂದಿರ ಬಳಿ ಬಂದು, “ಗಂಡನನ್ನ ನಾನು ಹುಡುಕಿಕೊಂಡು  ಬರುತ್ತೇನೆ” ಎಂದು ಹೇಳಿ ಅಲಕಾವತಿಯಿಂದಹೊರಟಳು.
ರಾಜಕುಮಾರಿ ಇಲ್ಲಿ ಶ್ರೀಮಂತನ ಮನೆಗೆ ಬಂದು ನೋಡಿದಳು. ಆ ಮನೇಲಿ ಅವಳ ಗಂಡ ಮಾಣಿಕ್ಯ ಅಡುಗೆ ಕೆಲಸ ಮಾಡಿಕೊಂಡು  ಇದ್ದಾನೆ. ಅವಳಿಗೆ ಸಂತೋಷ, ದುಃಖ ಎರಡು  ಆಯಿತು. ಮನೆಶ್ರೀಮಂತ  ಮಾತ್ರ ಇವನಿಗೆ ಮಾತನಾಡಲಿಕ್ಕೆ  ಬರೋದಿಲ್ಲ ಅಂದ. ಅವನಮಾತನ್ನು  ಕೇಳಿದ ರಾಜಕುಮಾರಿ, “ನಾನು ಇವನನ್ನು ಮಾತನಾಡಿಸುತ್ತೇನೆ ’ಎಂದಳು.“ಅಯ್ಯೋ, ಅವನು ಮಾತಾಡದಿದ್ದರೂ ಅಡ್ಡಿ ಇಲ್ಲ. ಅವನು ಹಾಗೇಇರಲಿ, ಇಬ್ಬರೂ ಅವನನ್ನು ಮಾತಾಡಿಸುತ್ತೇವೆ ಅಂತ ಬಂದು ಹೊಡೆದುಬಡಿದು ಅವನನ್ನ ಗಾಸಿಗೊಳಿಸಿದರು. ಈ ಮಾತು ಕಲಿಸುವ ಪ್ರಸಂಗಬೇಡವೇ ಬೇಡ’ ಎಂದು ಹೇಳಿದ ಶ್ರೀಮಂತ.
“ಇಲ್ಲ  ನಾನು ಹೊಡೆದು ಬಡಿದು ಮಾಡೋದಿಲ್ಲ. ಬೇಕಾದರೆಪರೀಕ್ಷೆ  ಮಾಡಿ. ನನಗೊಂದು ಕೊಠಡಿ ಕೊಡಿ, ಅಲ್ಲಿಗೆ ಅವನನ್ನ ಕಳಿಸಿನನ್ನ ಮೇಲೆ ಅನುಮಾನ ಇದ್ದರೆ ‘ಆ ಕೊಠಡಿಗೆ ಬೀಗ ಹಾಕಿ. ನಾನುಅವನನ್ನು ಮಾತನಾಡಿಸಿದರೆ ಮಾತ್ರ ನನ್ನನ್ನ ಹೊರಗೆ ಬಿಡಿ. ಇಲ್ಲ ಅಂದರೆನನ್ನನ್ನ ಗಲ್ಲಿಗೆ ಹಾಕಿ” ಎಂದಳು ರಾಜಕುಮಾರಿ.ಸಾಹುಕಾರ ಹಾಗೇ ಮಾಡಿದ. ರಾಜಕುಮಾರಿ ಶ್ರೀಮಂತ ಕೊಟ್ಟಕೊಠಡಿಯೊಳಗೆ ಹೋಗಿ ಸೇರಿಕೊಂಡಳು. ಅಲ್ಲಿಗೆ ಮಾಣಿಕ್ಯ ಕೂಡ ಬಂದ. ರಾಜಕುಮಾರಿ ಅವನನ್ನ ಮಾತಾಡಿಸುವ ಪ್ರಯತ್ನ ಮಾಡಿದಳು. ಆದರೆ ಆತ ಮಾತನಾಡೋದಿಲ್ಲ. ರಾಜಕುಮಾರಿ ಕುಳಿತುಕೋ ಅಂದರೆಕುಳಿತುಕೊಂಡ. ನಿಂತುಕೋ ಅಂದರೆ ನಿಂತ, ಮೊಣಕಾಲೂರು ಅಂದರೆಹಾಗೇ ಮಾಡಿದ. ಆಕೆ ಏನು ಮಾಡು ಅಂದರೂ ಅದನ್ನಲ್ಲ ಆತಮಾಡಿದ. ಆದರೆ ಮಾತು ಮಾತ್ರ ಆಡಲಿಲ್ಲ. “ರಾಜಕುಮಾರ, ನೀನುಯಾಕೆ ಮಾತನಾಡೋದಿಲ್ಲ ” ಎಂದು ಕೇಳಿದರೂ ಅವನು ಉತ್ತರಕೊಡಲಿಲ್ಲ. ರಾಜಕುಮಾರಿ ಮಂಚದ ಮೇಲೆ ಕೂತು ರಾತ್ರಿಯೆಲ್ಲ ಅತ್ತಳು.ಬೆಳಕು ಹರಿಯಿತು. ಶ್ರೀಮಂತ  ಬಂದು ಕೊಠಡಿ ಬಾಗಿಲು ತೆರೆದ. “ನಾನು ಸೋತೆ.ಇವನನ್ನ ಮಾತನಾಡಿಸಲಿಕ್ಕೆ ನನ್ನಿಂದ ಆಗಲಿಲ್ಲ. ಅದಕ್ಕೇ ನನ್ನನ್ನು ಗಲ್ಲಿಗೆಹಾಕಿ” ಎಂದಳು ರಾಜಕುಮಾರಿ.“ಛೆ… ಛೆ… ನೀನು ಅವನಿಗೆ ಹೊಡೆದಿಲ್ಲ. ಅವನ ಹತ್ತಿರ  ಇದ್ದದ್ದನ್ನಕಸಿದುಕೊಂಡಿಲ್ಲ. ನಿನ್ನ ಹೇಗೆ ಗಲ್ಲಿಗೆ ಹಾಕೋದು. ನೀನು ಹೋಗುಪರವಾಗಿಲ್ಲ” ಅಂದ ಶ್ರೀಮಂತ.ಆದರೆ ರಾಜಕುಮಾರಿ ಕೇಳಲಿಲ್ಲ. “ಇವನ ಎದುರಿಗೇನೆ ನನ್ನನ್ನುಗಲ್ಲಿಗೆ ಹಾಕಿ” ಅಂತ ಹಠ ಹಿಡಿದಳು.ಶ್ರೀಮಂತನಿಗೆ ಬೇರೆ ದಾರಿ ಕಾಣಲಿಲ್ಲ.  *
10.  ಗಲ್ಲುಗಂಬದ ಮೇಲೆ ರಾಜಕುಮಾರಿರಾಜಕುಮಾರಿಯನ್ನ ಗಲ್ಲಿಗೇರಿಸುವುದೇ ಸರಿ ಎಂದು ತೀರ್ಮಾನವಾಯಿತು.ಊರ ಹೊರಗೆ ಗಲ್ಲುಗಂಬವನ್ನು ಸಿದ್ಧಪಡಿಸಲಾಯಿತು.ಮಾಡುವುದಾಗಿ ಒಪ್ಪಿಕೊಂಡ ಕೆಲಸವನ್ನು ಮಾಡಲಾಗದೇ ಹೋದಾಗ ತನ್ನನ್ನ ಗಲ್ಲಿಗೇರಿಸಿ ಎಂದು ಹೇಳಿದ ಹೆಂಗಸನ್ನು ನೋಡಲು ಊರಿನಜನರೆಲ್ಲ ಸೇರಿದರು.ಸರಿ, ರಾಜಕುಮಾರಿ ಸ್ನಾನ ಮಾಡಿ, ಒದ್ದ ಬಟ್ಟೆಯಲ್ಲಿಯೇಹೊರಟಾಗ ಯಾರೋ ಒಂದು ಹೊವಿನ ಹಾರ ತಂದು ಅವಳಿಗೆಹಾಕಿದರು. ಮಾಣಿಕ್ಯನ ಎದುರಿಗೇನೇ ತನ್ನನ್ನಗಲ್ಲಿಗೆ ಏರಿಸಬೇಕು ಎಂದುಅವಳು ಹೆಳಿದ್ದರಿಂದ ಅವನನ್ನೂ ಕರೆದುಕೊಂಡರು.ಬ್ಯಾಂಡಿನವರು ಬಂದರು. ಜನ ಅವರನ್ನ ಹಿಂಬಾಲಿಸಿದರು. ಮುಂದೆರಾಜಕುಮಾರಿ, ಹಿಂದೆ ಮಾಣಿಕ್ಯನ  ಜೊತೆಗೆ ಬ್ಯಾಂಡಿನವರು ಮೆರವಣಿಗೆಮುಂದೆ ಸಾಗಿತು. ಅಷ್ಟುದೂರ ಹೋದ ರಾಜಕುಮಾರಿ ತಿರುಗಿ ಮಾಣಿಕ್ಯನನ್ನು  ನೋಡುತ್ತಾಳೆ . ಇವಳು ನೋಡಿದಾಗೆಲ್ಲ ಅವನು ತನ್ನ ಕತ್ತನ್ನು ಬೇರೆಕಡೆ ತಿರುಗಿಸುತ್ತಿದ್ದ.ಮೆರವಣಿಗೆ ಉದ್ದಕ್ಕೂ ಹೀಗೆಯೇ ನಡೆಯಿತು. ಕೊನೆಗೆ ಗಲ್ಲುಗಂಬಬ0ತು. ಕಂಬಕ್ಕೆ ತೂಗುಬಿದ್ದ ಹಗ್ಗದ ಕುಣಿಕೆಯನ್ನು ರಾಜಕುಮಾರಿ ಕುತ್ತಿಗೆಗೆತೊಡಿಸಿ  ಕೊನೆಯಲ್ಲಿ –“ನಿನ್ನ ಆಸೆ ಏನಾದರೂ ಇದಯೇ?” ಎಂದು ಕೇಳಿದರು.
ಆಗ ರಾಜಕುಮಾರಿ – “ಈ ಮನುಷ್ಯ  ಮಾತನಾಡೋದನ್ನ ಕೇಳಬೇಕು ಅನ್ನೋದೇ ನನ್ನ ಕೊನೆಯ ಆಸೆ  ಎಂದಳು.ಆದರೆ ಈ ಮಾತು ತನ್ನ ಕಿವಿಗೆ ಬಿದ್ದಿಲ್ಲ ಎನ್ನುವ ಹಾಗೆ ಆ ಮನುಷ್ಯ  ಉಳಿದುಬಿಟ್ಟ. ಆಗ ಗಲ್ಲಿಗೇರಿಸುವ ಎಲ್ಲ ಕಾರ್ಯಗಳೂ ಮುಗಿದುಇನ್ನೇನು ಕುಣಿಕೆಯ ಹಗ್ಗ ಎಳೀಬೇಕು ಎನ್ನುವಾಗ ಮಾಣಿಕ್ಯ ತನ್ನಸೊಂಟದ ಪಟ್ಟಿಯನ್ನು ಬಿಚ್ಚಿ ಅದರ ಮೇಲಿನ ಬರಹವನ್ನ ಓದಿ ಹೇಳಿದ.“ಹನ್ನೆರಡು ರಾಜರ ರಾಜ. ಚಕ್ರವರ್ತಿ ಮಾಣಿಕ್ಯ ನ ಹೆಂಡತಿ  ಇವಳುಅವಳನ್ನ ಗಲ್ಲಿಗೆ ಹಾಕಬೇಡಿ.”ಆಗ ಎಲ್ಲರೂ ಗಾಬರಿಯಾದರು. ಶ್ರೀಮಂತ ಓಡಿಹೋಗಿಮಾಣಿಕ್ಯನ ಕೈ ಹಿಡಿದ. “ನೀವು ಚಕ್ರವರ್ತಿ ಅನ್ನೋದು ನಮಗೆತಿಳೀಲಿಲ್ಲ!” ಅಂದ. ಜನ ಉಘೇ ಉಘೇ ಎಂದರು. ರಾಜಕುಮಾರಿಕಣ್ಣಲ್ಲಿ ನೀರು ಬಂತು. “ನಾನು ದುಡುಕಿ ಮಾತನಾಡಿಬಿಟ್ಟೆ. ನನ್ನನ್ನಕ್ಷಮಿಸಿ” ಎಂದಳು.ಶ್ರೀಮಂತ  ಅವರನ್ನ ತನ್ನ ಮನೆಯಲ್ಲಿ ಎಂಟು ದಿನ ಇರಿಸಿಕೊಂಡು  ನಂತರ ಆನೆಯ ಮೇಲೆ ಅವರನ್ನ ಕೂರಿಸಿ ಅವರನ್ನ ಅಲಕಾವತಿಗೆ ಕಳುಹಿಸಿಕೊಟ್ಟ.ಅಮರಾವತಿ ಪಟ್ಟಣದ ಜನರಿಗೆ  ಅಮರಸಿಂಹ ರಾಜನಿಗೆ ಈ ಎಲ್ಲವಿಷಯ ಗೊತ್ತಾಯಿತು. ಪ್ರಜೆಗಳು, ದೊರೆ, ಮಹಾರಾಣಿ ಎಲ್ಲರೂಸಂತಸಪಟ್ಟರು.ಅಷ್ಟರಲ್ಲಿ ಹನ್ನೆರಡು  ರಾಜರ ರಾಜ ಚಕ್ರವರ್ತಿಯು ಸತ್ತ ಸುದ್ದಿಇವರಿಗೆ ತಲುಪಿತು. ಆತ ಹೇಳಿದ ಮಾತಿನ ಪ್ರಕಾರ ಮಾಣಿಕ್ಯ ತನ್ನಹೆಂಡತಿ ಅಲ್ಲಿಗೆ ಹೋಗಿ ರಾಜ್ಯಭಾರವನ್ನು ತನ್ನ ಕೈಗೆ ತೆಗೆದುಕೊಂಡ.ನಂತರ ಮಾಣಿಕ್ಯ, ಅಲಕಾನಂದೆ, ದುಗ್ಗಜ, ಅವನ ಹೆಂಡತಿ ಎಲ್ಲಸುಖವಾಗಿ ಇದ್ದರು.*

