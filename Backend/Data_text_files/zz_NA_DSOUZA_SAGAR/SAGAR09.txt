 ತನಗಾಗಿ ಹೋದಳು
ಊಟ ಮುಗಿಸಿ ಮಲಗುವ ಸಿದ್ಧತೆಗೆ ತೊಡಗಿದಾಗ ರಘುರಾಮ ಹೊರಗೆ ಕುಳಿತು  ನಂತನ ಜೊತೆ ಮಾತನಾಡುತ್ತಿದ್ದವ ಒಳ ಬಂದ. ಯಶೋಧೆಗೆ ಮುಂದೆ ನಡೆಯಲಿರುವುದುಏನು ಎಂಬುದು ತಿಳಿದಿತ್ತು. ರಾಧಮ್ಮ ಊರಿಗೆ ಹೋಗಿರುವಳೆಂಬ ವಿಷಯವೇ ರಘುರಾಮನ ಪಾಲಿಗೆ ಮೈನವಿರೇಳಿಸುವ ವಿಷಯದಂತಿತ್ತು. ಈ ಹಿಂದೆ ಒಂದಲ್ಲ ಮೂರು ನಾಲ್ಕು ಬಾರಿ ಅದೇ ಪ್ರಕರಣ ಪುನರಪಿಯಾಗಿತ್ತು. ಮೊದಲ ದಿನ ಹಟದಿಂದ, ಛಲದಿಂದ  ಅನಂತನ ಬಳಿ ಹೋದ ಯಶೋಧೆ, ಅವಂತನ ಗುಣ ಸ್ವಭಾವ ಅರಿತ ನಂತರ ಹೀಗೆಹೋಗಲು ಹಿಂದೆಗೆದಿರಲಿಲ್ಲ. ಆದರೂ ಅವಳ ಮನಸ್ಸಿನಲ್ಲಿ ಅಳುಕು, ರೇಜಿಗೆ. ತನ್ನ ಗಂಡ ತನ್ನನ್ನು ಯಾವ ಉದ್ದೇಶಕ್ಕಾಗಿ ಕಳಿಸುತ್ತಾನಲ್ಲ ಎಂಬ ವಿಚಾರವೇ ಕೆಟ್ಟ ವಾಸನೆಯಾಗಿ ಮೂಗಿಗೆ ಬಡಿಯುತ್ತಿತ್ತು. ಯಶೋಧೆ ತಲೆ ತಗ್ಗಿಸಿಕೊಂಡು ಅಲ್ಲಿಗೆ ಹೋಗಿ ತಲೆ  ತಗ್ಗಿಸಿಕೊಂಡೇ ಬಂದಿದ್ದಳು. ಅನಂತ ಅವಳನ್ನು ಚೆನ್ನಾಗಿ ನಡೆಸಿಕೊಂಡಿದ್ದನೆಂದೇ ಅವಳುಜೀವ ಹಿಡಿದುಕೊಂಡಿದ್ದಳು. ಗಂಡನ ಮನಸ್ಸಿನಲ್ಲಿರುವ ಹಾಗೆ ಅನಂತನೇನಾದರೂನಡೆದುಕೊಂಡಿದ್ದರೆ?  ಅನಂತರದ್ದನ್ನು ಅವಳು ಕಲ್ಪಿಸಿಕೊಳ್ಳಲಾರಳು. ಅದೊಂದು ಹೊಲಗೇರಿ, ನರಕ. ಮುಂದೆ ಹಾಗೆ ಆಗದಿರಲಿ ಎಂಬುದಷ್ಟೇ ಅವಳ ಹಾರೈಕೆ.
ಅನಂತ ಒಳ್ಳೆಯವ. ಒಂಟಿ ಹೆಣ್ಣು, ಗಂಡನ ಪ್ರೇರಣೆಯಿಂದಲೇ ತನ್ನ ಬಳಿ  ಬಂದವಳು, ಅಂಥವಳನ್ನು ಆತ ತಂಗಿ ಎಂದು ಕರೆದ. ಚಿಂತೆ ಬೇಡ, ಹೆದರಿಕೆ ಬೇಡ ಎಂದ. ಒಂದಲ್ಲ ಮೂರು ನಾಲ್ಕು ಬಾರಿ ತನ್ನನ್ನು ರಕ್ಷಿಸಿ ಕಳುಹಿಸಿದ. ನಿಜಕ್ಕೂ ಅವನು ದೊಡ್ಡವನು. ತನ್ನ ಗಂಡನಿಗಿಂತ ದೊಡ್ಡವ. ಹೌದು ಈಗೀಗ ಅನಂತನೆಂದರೆ ಅವಳಿಗೆ ಏನೋ ಒಂದು ಆಸಕ್ತಿ ಗೌರವ. ಅವನ ಮಾತು ಸ್ವಾರಸ್ಯಕರ. ಸೊಗಸಾಗಿ ಅಡಿಗೆ ಮಾಡುತ್ತಾನೆ. ತಾಯಿಯ ಹಾಗೇ ಮಗ ಸ್ನೇಹಜೀವಿ. ಯಶೋಧೆ ಬಾಗಿಲ ಅಗುಳಿ ಸರಿಸಿ ಒಳ ಬಂದಾಗ ರಘುರಾಮ ಹಾಸಿಗೆಯ ಮೇಲೆ ಕುಳಿತಿದ್ದ. ಯಶೋಧೆ ಹೋಗಿ ಅವನ ಮಗ್ಗುಲಲ್ಲಿ ಕುಳಿತಳು. ಅವನ ಭುಜದ ಮೇಲೆ ತಲೆ ಇರಿಸಿ “ಏನು.? ” ಎಂದು ಕೇಳಿದಳು.
“ಯಶು…”
ಅವಳಿಗೆ ಅರ್ಥವಾಯಿತು. ಬಾಯಿ ಬಿಟ್ಟು ಹೇಳಲಾಗದೆ ಆತ ತೊಳಲಾಡುತ್ತಿದ್ದಾನೆ. ತಾನು ಅಷ್ಟು, ಸುಲಭವವಾಗಿ ಒಪ್ಪುವುದಿಲ್ಲ ಎಂಬುದು ಅವನಿಗೂ ಗೊತ್ತು. ತಾನು ಈ ಕೆಲಸ ಮಾಡಲು ಹಿಂದೆಗೆಯುವುದು, ಇದು ತನಗೊಂದು ಹಿಂಸೆಯಾಗಿರುವುದನ್ನು ಅವನು ಅರಿತಿದ್ದಾನೆ. ಆದರೆ ಅವನಿಗೆ ಬೇರೆ ದಾರಿಯಿಲ್ಲ. ಅವನ ಈ ತೊಳಲಾಟ ಕೂಡ ಅರ್ಥವಾಗಿದೆ ಯಶೋಧಾಗೆ.
“….ರಾಜ…ಇದನ್ನ ಮುಂದುವರಿಸೂದು ಬೇಡ…ಪ್ರಪಂಚದಲ್ಲಿ ಬೇರೆ ಯಾವ ಗಂಡ ದೆಂಡತೀನೂ ಹೀಗೆ ವರ್ತಿಸೋದಿಲ್ಲ…ಇದು ಅಧರ್ಮ.”
“ಮಾತಾಡಬೇಡ ಯಶು…ನನಗೆ ಇದೆಲ್ಲ ಅರ್ಥ ಆಗೋಲ್ಲ…” ಅವನು ಕೈ ಬೊಗಸೆಯಲ್ಲಿ ಮುಖ ಮುಚ್ಚಿಕೊಂಡ.
“…ನಿಜ ಹೇಳಿ… ನಾನು ಅಲ್ಲಿಗೆ ಹೋಗಿ ಬಂದ ಮೇಲೆ ನಿಮಗೆ ಏನಾಗುತ್ತೆ…” “ಅದು ನಿನಗೇ ಗೊತ್ತು…”
“ಅಲ್ಲ, ನಿಮಗೆ ನನ್ನ ಬಗ್ಗೆ ಹೇಸಿಗೆಯಾಗೋದಿಲ್ವ…ಮತ್ತಾರೋ ಗಂಡೆಸಿನ ಜತೆ ಇದ್ದು ಬಂದವಳು ಅಂತ…”
“ಒಲ ಯಶು ಇಲ್ಲ…ನನಗೆ ಅದೇ ಒಂದು ರೀತಿಯ ಮಜ ಕೊಡುತ್ತೆ. ನೀನು ಬಂದ ನಂತರ ಹೇಳೋದನ್ನ ಕೇಳಿ ನಾನು ಉದ್ರೇಕ ಆಗ್ತೀನಿ…”
“ಹಾಗಾದರೆ…ಹೋಗಿ ಬಂದೆ ಅಂತ ತಿಳೀರಿ…ಈಗ ಅಲ್ಲಿ ನಡೆದದ್ದನ್ನ ಹೇಳ್ತೀನಿ ಕೇಳಿ…”
“ಹೋ…ಇಲ್ಲ…ಯಶು…ನೀನು ಹೋಗಿಬರಬೇಕು.”
“ಛಿ…ನೀವು ನನ್ನ ಏನೋ ಮಾಡಿಬಿಟ್ರಿ…”
“ಯಶು…ಇದು ನನಗಾಗಿ ಮಾತ್ರ ಅಲ್ಲ…ನಿನಗಾಗಿ…” ಇದೇನೋ ಹೊಸ ಮಾತೆನಿಸಿ ಯಶೋಧೆ ತಲೆ ಎತ್ತಿ ಗಂಡನ ಮುಖ ನೋಡಿದಳು.
“ಯಶು, ನೀನು ಸುಖವಾಗಿರಬೇಕು…ಎಲ್ಲಾ ವಿಷಯದಲ್ಲೂ ಸುಖವಾಗಿರಬೇಕು… ಅದಕ್ಕೆ ನಾನು ನಿನ್ನನ್ನ ಈ ಕೆಲಸಕ್ಕೆ ಪ್ರೇರೇಪಣೆ ಮಾಡೋದು.” ಇಷ್ಟು ಹೊತ್ತಿಗೆ ಯಶೋಧಾಳ ನರ ನಾಡಿಗಳಲ್ಲಿ ಯಾವುದೋ ಆಸೆ ದಾಹದ ಕಿಡಿ ಪ್ರಜ್ವಲಿಸತೊಡಗಿತ್ತು. ಅವಳು ಮೈಯಲ್ಲಿ ಭೂತ ಹೊಕ್ಕವಳಂತೆ ಎದ್ದು ನಿಂತಳು.
“ಸರಿ”
* * *
ಎಂದವಳೇ ಅವಳು ಬಾಗಿಲು ತೆರೆದುಕೊಂಡು ಹೊರಬಂದಳು. ಅನಂತನಿಗೆ ನಿದ್ದೆ ಬಂದಿರಲಿಲ್ಲ. ಅಂದು ಅವನು ಮನೆಯಲ್ಲೇ ಇದ್ದ. ಸಂಜೆ ಮರಡಿಹಳ್ಳಿಗೆ ಹೋದವನು ಸಣ್ಣಗೌಡರ ಮನೆಗೆ ಹೋಗಿದ್ದ. ಮೊಲದ ಬೇಟೆಯಾಡಿ ಬಂದಿದ್ದ ಅವರು ಮೊಲದ ಮಾಂಸದ ಜೊತೆಗೆ ಬಾಟಲಿ ಇರಿಸಿಕೊಂಡು ಕೂತಿದ್ದರು.
“ಬನ್ನಿ ಅನಂತಣ್ಣ.” ಎಂದವರು ಅನಂತವನ್ನು ಆಹ್ವಾನಿಸಿದ್ದರು. ಅನಂತ ಹೋಗಿ ಅವರ ಎದುರು ಕುಳಿತನಾದರೂ ಅವನು ಮಾಂಸವನ್ನು  ಮುಟ್ಟಲಿಲ್ಲ.
“ನಾನು ಕುರಿ, ಕೋಳಿ ತಿಂತೀನಿ ಗೌಡ್ರೆ…ಅದೂ ನಾಲ್ಕು ತುಂಡು…ಬೇಕಾದ್ರೆ ಒಂದು ಗ್ಲಾಸು ತರಿಸಿ” ಎಂದ. ಎರಡೇ ಗ್ಲಾಸಿಗೆ ಮುಗಿಸಿ ಎದ್ದ_
“ನೀವು ಉಪಯೋಗವಿಲ್ಲ ಅನಂತಣ್ಣ-ತಿನ್ನೋದರಲ್ಲೂ ಅಷ್ಟ ಕುಡಿಯೋದರಲ್ಲೂ ಅಷ್ಟೆ,” ಎಂದು ಗೌಡರು ನಕ್ಕರೂ ಅವನು ಹೊರಟಿದ್ದ. ಊಟ ಬೇಕೆನಿಸಲಿಲ್ಲ. ಸ್ವಲ್ಪ ಹೊತ್ತು ರಘುರಾಮನ ಜತೆ ಹರಟೆಯೂ ಆಯಿತು. ಆಫೀಸಿನ ವಿಷಯ, ಬಂಗಲೆಗೆ ಬರುವ ಅಧಿಕಾರಿಗಳ ವಿಷಯ, ಇಲಾಖೆಯಲ್ಲಿರುವ ಪ್ರಾಮಾಣಿಕ ಅಧಿಕಾರಿಗಳ ವಿಷಯ. ಹೀಗೆ ಬಂಗಲೆಯ ಕಟ್ಟೆ ಮೇಲೆ ಕುಳಿತು ಅವರುಏನೇನೋ ಮಾತನಾಡಿದರು.
“ರಾತ್ರಿಯಾಯ್ತು” ಎಂದು ರಘುರಾಮ ಎದ್ದಾಗ ಅನಂತ ಅವನ ಹಿಂದೆಯೇ ತನ್ನ ಮನೆಗೆ ಬಂದಿದ್ದ. ನಿದ್ದೆಗಾಗಿ ಕಾಯುತ್ತ ಮಲಗಿದ್ದಾಗ ಬಾಗಿಲ ಮೇಲೆ ಸದ್ದಾಯಿತು. ಅನಂತ ಎದ್ದು ಬಾಗಿಲು ತೆರೆದ. ಯಶೋಧೆ ಒಳಬಂದಳು. ತಗ್ಗಿದ ತಲೆ ಮೈ ತುಂಬ ಸೆರಗು ಹೊದ್ದುಕೊಂಡು ಅವಳು ಬಂದಳು.
“ನಿಮಗೆ ನಿದ್ದ ಬಂದಿತ್ತೇನೋ” ಎಂದಳು.
“ಇಲ್ಲ ಬಾ ತಂಗಿ…” ಅನಂತ ಬಾಗಿಲು ಹಾಕಿದ. ಯಶೋಧೆ ಒಳ ಕೋಣೆಗೆ ಹೋಗಿ ಅವನ ಮಂಚದ ಮೇಲೆಯೇ ಕುಳಿತಳು.
“ನೀವು ನನಗೆ ತಂಗಿ ತಂಗಿ ಅಂತ ಕರೀಬಾರದು.” ಏಕೋ ಅವಳ ದನಿ ಕರಿಣವಾಗಿತ್ತು. ಅನಂತ ಕೂಡ ಅವಳ ದನಿ ಕೇಳಿ ಬೆಚ್ಚಿದ.
“ಯಶೋಧ, ಏನು ಮಾತಾಡತಿದೀಯ ?”
“ಅವರು ನನ್ನನ್ನ ಇಲ್ಲಿಗೆ ನಿಮ್ಮ ತಂಗಿ ಅಂತ ಕಳಿಸಿಲ್ಲ.” ಅನಂತ ಸಣ್ಣಗೆ ಬೆವರತೊಡಗಿದ.
“ಹಾಗೆಲ್ಲ ಮಾತಾಡಬಾರದು ಯಶೋಧ.” ಮೂಲೆಯಲ್ಲಿದ್ದ ಕುರ್ಚಿಯ ಮೇಲೆ ಕುಳಿತುಕೊಳ್ಳುತ್ತ,
“ನಿಮ್ಮ ಗಂಡ ಹೆಂಡತಿ ವ್ಯವಹಾರದ ನಡುವೆ ನೀವು ನನ್ನನ್ನು ಯಾಕೆ ತರಬೇಕು… ನನ್ನನ್ನ ನೀವು ಏನಂತ ತಿಳಿದಿದ್ದೀರಿ?  ಬಾಗಿಲು ತೆರೆದು ನಿನ್ನನ್ನ ಒಳಗೆ ಬಿಟ್ಟುಕೊಂಡಿದ್ದ ನನ್ನ ತಪ್ಪಾಯ್ತು ಅಲ್ವ…ತಂಗಿ ಅಂತ ನಿನ್ನನ್ನ ಕರೆದು ಅದರ ಹಾಗೆ ನಡೆಸಿಕೊಂಡಿದ್ದೇ  ಅಪರಾಧ ಆಯ್ತು ಅಲ್ವ?”ಅನಂತನ ದನಿ ಏರುತ್ತಹೋದ ಹಾಗೆ ಯಶೋಧೆಯ ಮುಖ ಬಾಡಿತು. ದನಿ ಉಡುಗಿತು. ಅವಳು ಬಿಕ್ಕಿ ಬಿಕ್ಕಿ ಅಳತೊಡಗಿದಳು.
“ತಪ್ಪಾಯ್ತು…ತಪ್ಪಾಯ್ತು” ಎಂದೇನೋ ತೊದಲಿ ಮುಖ ಮುಚ್ಚಿಕೊಂಡಳು. ಈಗ ಕೆಡುಕು ಎನಿಸಿದ್ದು ಅನಂತನಿಗೆ.
“ಇದು ಹೀಗೆ ಮುಂದುವರೀಬಾರದು ಯಶೋಧ….ಹೊರಗಿನವರಿಗೆ ಗೊತ್ತಾದರೆ ಮರ್ಯಾದೆ ಹೋಗುತ್ತಲ್ಲ…”  ಅವಳನ್ನು ಸಾಂತ್ವನಗೊಳಿಸುವಂತೆ ನುಡಿದ ಅನಂತ.
“ನಾನು ರಘುರಾಮನಿಗೆ ಹೇಳಲೇನು ?” ಎಂದು ಕೇಳಿದ.
“ಬೇಡಿ…”
ಯಶೋಧೆ ಉತ್ತರಿಸಿದಳು. ಗಂಡನ ಸ್ವಭಾವ ಅವಳಿಗೆ ಗೊತ್ತಲ್ಲ. ಅನಂತ ನಾಳೆ ಅವರ ಹತ್ತಿರ ಮಾತನಾಡಿ ಯಶೋಧೆಯನ್ನು ನನ್ನ ಹತ್ತಿರ ಕಳುಹಿಸಬೇಡ ಅಂದರೆ ಆತ ಒಪ್ಪಬಹುದು ಆದರೆ ಗಂಡ ಬೇರೊಬ್ಬನನ್ನು ಹುಡುಕಿಕೊಂಡರೆ ಇಲ್ಲ ಮನೆಗೇನೆ ಕರೆತಂದರೆ, ಅಂದು ಅ ದುಷ್ಟ ತನ್ನ ಮಾನವನ್ನು ಅಪಹರಿಸುವ ಯತ್ನ ಮಾಡುತ್ತಿರುವಾಗ ಕೂಡ ಆ ಧೃಶ್ಯವನ್ನು ನೋಡುತ್ತ ನಿಂತ ಗಂಡ ಈ ವಿಷಯ ಬಂದಾಗ ಹೇಗೆ ವರ್ತಿಸುತ್ತಾನೋ ಹೇಳಲಾವುದಿಲ್ಲ. ಯಾವ ಜನ್ಮದ ಪುಣ್ಯವೋ ಅನಂತನಂತದ ವ್ಯಕ್ತಿ ದೊರಕಿದ್ದಾನೆ. ತಾನು ಸುರಕ್ಷಿತವಾಗಿದ್ದೇನೆ. ಇಲ್ಲದೇ ಇದ್ದಿದ್ದರೆ…ಇಷ್ಟು ಹೊತ್ತಿಗೆ ಈ ಯಶೋಧೆ ಬೀದಿ ಸೂಳೆಯಾಗಿರುತ್ತಿದ್ದಳು…
“ಬೇಡಿ ಅವರ ಸ್ವಭಾವ ವಿಚಿತ್ರ…ನೀವು ಈ ವಿಷಯ ಮಾತನಾಡಿದರೆ ಅವರು ಮುಂದೆ ಏನು ಮಾಡುತ್ತಾರೂ…ನಾನೇ ಅವರಿಗೆ ಹೇಳುತ್ತೇನೆ… ಮತ್ತೆ ನಾನು ನಿಮಗೆ ತೊಂದರೆ ಕೊಡೋದಿಲ್ಲ…”
“ಹಾಗಲ್ಲ ಯಶೋಧೆ…ಇದು ಎಂತಹ ಕೆಲಸ ಗೊತ್ತೆ? ಕೇಳಿದವರು ಎಷ್ಪೊಂದು ಅಸಹ್ಯ ಪಡಲಿಕ್ಕಿಲ್ಲ…”
“ನನಗೆ ಗೊತ್ತು…ನಾನು ಏನು ಮಾಡಲಿ ?” ಮತ್ತೆ ಅವಳು ಅಳತೊಡಗಿದಳು.
“ಅಳಬೇಡ ಸುಮ್ನಿರು” ಎಂದ ಅನಂತ.  ಸ್ವಲ್ಪ ಹೊತ್ತಿನ ನಂತರ ಕಣ್ಣೊರೆಸಿಕೊಂಡು ಯಶೋಧೆ ಎದ್ದಳು. ಜಗಲಿಯ ಮೇಲೆನಿಂತು ಅವಳು ಸುತ್ತ ಕವಿದ ಕತ್ತಲನ್ನೇ ಬಗಿದು ನೋಡಿದಳು. ಎಂತಹಾ ದುರವಸ್ಥೆಯ  ಬದುಕಾಯಿತು ತನ್ನದು ಎಂದು ವಿಚಾರ ಮಾಡಿದಳು. ಗಂಡ ಯಾರದ್ದೋ ಸಹವಾಸ ಮಾಡಿ, ಕೈ ಹಿಡಿದ ಹೆಂಡ್ತಿಯನ್ನು ದೂರ ಮಾಡುವುದು, ಇಲ್ಲ ಹೆಂಡತಿ ಬೇರೊಬ್ಬನ ಹಿಂದೆ ಹೋಗುವುದು ಅಲ್ಲಿ ಇಲ್ಲಿ ಕೇಳಿದ ವಿಷಯವೆ. ಆದರೆ ಇದು ? ಗಂಡ ಸಮರ್ಥನಿದ್ದಾನೆ. ಹೆಂಡತಿಯನ್ನು ಸುಖಪಡಿಸುವ ಶಕ್ತಿ ಅವನಿಗಿದೆ. ಆದರೆ ಅವನೇ ತನ್ನ ಹೆಂಡತಿ ಮೊದಲು ಬೇರೊಬ್ಬನ ಸಹವಾಸ ಮಾಡಿ ತನ್ನ ಬಳಿ ಬಂದು ಅಲ್ಲಿ ನಡೆದುದನ್ನು ಹೇಳಬೇಕೆಂದು  ಬಯಸುತ್ತಾನೆ. ಅದನ್ನು ಕೇಳುತ್ತ ಕೇಳುತ್ತ ತಾನು ಉದ್ರೇಕಗೊಳ್ಳುತ್ತಾನೆ. ದೇವರೇ, ಹೀಗೆ ಎಂದು ಯಾರಾದರೂ ಹೇಳಿದ್ದರೆ ತಾನು ನಂಬುತ್ತಿರಲಿಲ್ಲ. ಇದು  ನಂಬುವ ವಿಷಯವಲ್ಲ. ನಡೆಯುವ ವಿಷಯವಲ್ಲ. ಅನಂತ ಹೇಳಿದ ಹಾಗೆ ಇದುಅಸಹ್ಯವಾದ, ಹೀನವಾದ ಕೆಲಸ. ಈ ಹೀನ ಸುಳಿಯಲ್ಲಿ ತಾನು ಸಿಕ್ಕಿಬಿದ್ದಿದ್ದೇನೆ. ಅಪ್ಪಾ ನಿನ್ನ ಅಳಿಯ ಹೀಗೆ. ಅಣ್ಣಾ ನಿನ್ನ ಬಾವ ಹೀಗೆ. ಎಂದು ಹೇಳಲೆ ? ಹೇಗೆ ಹೇಳಲಿ ? ಯಾವ ಬಾಯಿಂದ ಹೇಳಲಿ ? ನಿನ್ನ ಗಂಡ
 
ಒಳ್ಳೆಯವ ತಪ್ಪು ನಿನ್ನದೇ ಇರಬೇಕು ಎಂದು ಅವರು ತನ್ನನ್ನು ದೂರುತ್ತಾರೆ. ಇದೂ ಬಲ್ಲೆ ತಾನು. ಹಾಗಾದರೆ ಬೇರೆ ದಾರಿ ? ಹೀಗೇ ಬದುಕಿರಬೇಕು. ನಾಳೆ ಗಂಡ ಬೇರೆ ಯಾರನ್ನೋ ತೋರಿಸಿದರೆ ಅವರ ಬಳಿ ಹೋಗಬೇಕು. ಇಲ್ಲ ಈ ಬದುಕು ಸಾಕು ಎಂದು ಬಾವಿಗೆ ಹಾರಿಕೊಳ್ಳಕು. ಎರಡೇ ದಾರಿ. ಒಂದು ಹೀನ. ಬದುಕು. ಎರಡನೆಯದು ಆಳವಾದ ಬಾವಿ.
ಅನಂತ ಇರದೇ ಇದ್ದಿದ್ದರೆ ಬಾವಿಯೇ ಹಾರಿಯಾಗುತ್ತಿತ್ತು. ಅನಂತ ಇರುವ ತನಕ ದುಡುಕುವುದು ಬೇಡ. ಮನೋಹರಿ ಹೊರಟುಹೋದ ಮೇಲೆ ರಘುರಾಮ ತನ್ನನ್ನು ಬಳಿ ಕರೆದುಕೊಂಡ ಹೀಗೆಯೇ ಇನ್ನೊಂದು ಘಟನೆ ನಡೆದು ಆತ ಸರಿ ಹೋಗಬಾರದು  ಎಂದಿದೆಯೆ ? ನೋಡೋಣ.ಯಶೋಧೆ ಬಾಗಿಲು ತಳ್ಳಿಕೊಂಡು ಒಳಹೋದಳು. ಮಲಗಿದ್ದ ರಘುರಾಮ ತಟ್ಟನೆ ಎಚ್ಚತ್ತಾ ಕೇಳಿದ- “ಬಂದ್ಯಾ ಯಶು…ಬಾ…”
* * *
ಸಕ್ರೆಬೈಲು ಮಂಡಗದ್ದೆ ಕಾಡಿನಿಂದ ಕಳ್ಳ ಮಾಲು ತೀರ್ಥಹಳ್ಳಿ ಮೂಲಕ ಘಟ್ಟದ ಕೆಳಗೆ ಹೋಗುತ್ತಿದೆ ಎಂಬ ಸುದ್ದಿ ಪ್ರಬಲವಾಗಿ ಹರಡಿದ್ದರಿಂದ ಬೋರ್ಡುಗಲ್ಲಿನ ಬಳಿ ಬಂದು ಫಾರೆಸ್ಪ್, ಚೆಕ್‍ಪೋಸ್ಟನ್ನು ಹೊಸದಾಗಿ ತೆರೆದರು. ಅಲ್ಲಿ ಹಗಲು ರಾತ್ರಿ ಕಾವಲು ಕಾಯಬೇಕೆಂದಾಯಿತು. ಕಾನುಮರಡಿ ಫಾರೆಸ್ಟ್ ಗಾರ್ಡ್ ರಘುರಾಮನ ಜೊತೆಗೆ ಹೊಸದಾಗಿ ಕೆಲ ಗಾರ್ಡುಗಳನ್ನು ಈ ಜಾಗಕ್ಕೆ ನೇಮಿಸಲಾಯಿತು. ಈಗ ಹಗಲೆಲ್ಲ ರಘುರಾಮನಿಗೆ ಇಲ್ಲಿ ಕೆಲಸ. ಹೋಗುವ ವಾಹನಗಳನ್ನೆಲ್ಲ ತಡೆದು ನಿಲ್ಲಿಸುವುದು, ಲಾರಿಗಳಾದರೆ ಹತ್ತಿ ಒಳಗೆಲ್ಲ ಶೋಧಿಸುವುದು, ಬಸ್ಸಿನಲ್ಲಿ ಹುಡುಕುವುದು, ಕಾರುಗಳನ್ನು ನಿಲ್ಲಿಸಿ ಪರೀಕ್ಷಿಸುವುದು ಹೀಗೆಕೆಲಸ. ರಾತ್ರಿಯೂ ಅವನು ಹೋಗಬೇಕಾಯಿತು. ಜೊತೆಗೆ ಬೇರೆ ಗಾರ್ಡುಗಳಿದ್ದರೂ ರಘುರಾಮ ಅಲ್ಲಿಯವನೇ ಆದುದರಿಂದ ಅವನಜವಾಬ್ದಾರಿ ಹೆಚ್ಚು. ಹಗಲು ಊಟಕ್ಕೆ ಬರುತ್ತಿದ್ದ ರಘುರಾಮ. ಬಂದವನು ಒಂದೆರಡು ಗಂಟೆ ಮನೆಯಲ್ಲಿರುತ್ತಿದ್ದ. ನಾಲ್ಕು ಗಂಟೆಗೆ ಹೋಗಿ ಏಳು ಗಂಟೆಗೆ ಹಿಂತಿರುಗಿ ಬರುತ್ತಿದ್ದ. ಊಟ ಮುಗಿಸಿಕೊಂಡು ಮತ್ತೆ ಹೋಗುತ್ತಿದ್ದ. ನಡುವೆ ಒಂದೊಂದು ದಿನ ರಾತ್ರಿ ಇಲ್ಲಯೇ  ಉಳಿಯುತ್ತಿದ್ದ. ರಾತ್ರಿ ರಘುರಾಮ ಡ್ಯೂಟಿಗೆ ಹೋದರೆ ದ್ಯಾವನ ಹೆಂಡತಿ ಇಲ್ಲಿ ಮಲಗಲುಬರುತ್ತಿದ್ದಳು. ಹಗಲು ಹೇಗೂ ದ್ಯಾವನ ಮಗಳು ಮನೆಗೆಲಸಕ್ಕೆ ಇರುತ್ತಿದ್ದಳು.  ಅನುಹಗೂ ಬಿಡುವಿರಲಿಲ್ಲ. ಚೆಕ್‍ಪೋಸ್ಟ್‍ನಲ್ಲಿದ್ದ ಗಾರ್ಡುಗಳೆಲ್ಲ ಊಟಕ್ಕೆ ಬರುತ್ತಿದ್ದುದೇಇಲ್ಲಿಗೆ. ಅಲ್ಲಿ ಇಬ್ಬರು ಕಾವಲು ಇರುವಾಗ ಉಳಿದಿಬ್ಬರು ಇಲ್ಲಿಗೆ ಬಂದು ಊಟ ಮುಗಿಸಿಕೊಂಡು ಹೋಗುತ್ತಿದ್ದರು ಈಗ ಅನಂತನಿಗೆ ನಿತ್ಯವೂ ಅಡಿಗೆ ಕಲಸ ರಾಧಮ್ಮ
ಇಲ್ಲದಿರುವುದು ಕೊಂಚ ತೊಂದರೆ ಆಯಿತು ಅವನಿಗೆ. ಮಾತನಾಡಲು ರಘುರಾಮ ಕೂಡ ದೊರೆಯುತ್ತಿರಲಿಲ್ಲ. ಆದರೆ ಯಶೋಧೆ ಇದ್ದುದೊಂದೇ ತೃಪ್ತಿ.
“ಏನಾದ್ರೂ ಕೆಲಸ ಮಾಡಿಕೊಡಲೇನು ?” ಎಂದು ಕೇಳುತ್ತಿದ್ದಳು ಯಶೋಧೆ.
“ಕೆಲಸ…ಬೇಡೆಪ್ಪ…ನಾಲ್ಕು ಜನಕ್ಕೆ ಅಡಿಗೆ ಮಾಡೋದು ಏನು ಮಹಾಕೆಲಸ…” ಉತ್ತರಿಸುತ್ತಿದ್ದ ಅನಂತ.
“ಅಮ್ಮ ಯಾವಾಗ ಬರತಾರೋ.”
“ಅಲ್ಲಿ ಬೇಸರ ಆದ ಕೂಡಲೇ ಅವಳು ಹೊರಡತಾಳೆ…”
“ಹೋದ ಕೆಲಸ ಆಗಬೇಕಲ್ಲ.”
“ಏನದು ಹೋದ ಕೆಲಸ?”
“ಹುಡುಗೀನ. ಹುಡುಕೋದು.”
“ಅದೂ ನಿನ್ನ ಹಾಗಿರೋ ಹುಡುಗಿ…” ತನಗೆ ಅರಿವಿಲ್ಲದ ಹಾಗೆ ನುಡಿದ ಅನಂತ. ಹಿಂದೊಮ್ಮೆ ತಾಯಿ ಹೇಳಿದ ಮಾತು ಅವನ ಕಿವಿಯಲ್ಲೇ ಇತ್ತು. ಅವನ ಬಾಯಿಂದ ಈ ಮಾತನ್ನು ಕೇಳಿ ಯಶೋಧಳ ಕೆನ್ನೆ ಕೆಂಪಗಾಯಿತು. ಆದರೂ ಅವಳೆಂದಳು-
“ಸಿಗದೇ ಏಮ:..? ”
“ಸ್ವಲ್ಪ ಕಷ್ಟವೇ…”
“ಹೌದಾ ?”
“ಹೌದು. ಲಕ್ಷಣವಾಗಿರೋರು…ಗುಣ ಇರೋರು ಸಿಗೋದು ಕಷ್ಟ ಅಲ್ವ…” ಯಶೋಧೆ ಅಲ್ಲಿ ನಿಲ್ಲದೆ ಒಳಗೆ ಓಡಿದಳು. ಅನಂತ ನಗುತ್ತ ಅವಳು ಒಳಗೆ ಮಾಯವಾದುದನ್ನೇ ನೋಡಿದ.
“ತಂಗಿ ಎಂದು ನನ್ನನ್ನು ಕರೆಯಬೇಡಿ” ಎಂದು ಹೇಳಿದ್ದಳು ಯಶೋಧೆ. ಆ ಕ್ಷಣದಿಂದ ಅವಳನ್ನು ಹಾಗೆ ಕರೆಯುವುದನ್ನು ಆತ ನಿಲ್ಲಿಸಿದ್ದ. ಜೊತೆಗೇನೆ ಅವಳ ಬಗ್ಗೆ ಬೇರೊಂದು ಭಾವನೆ ಅವನಲ್ಲಿ ಚಿಗುರಿಕೊಂಡಿತ್ತು. ಯಶೋಧೆ ನೋಡಲು ಲಕ್ಷಣವಾಗಿದ್ದಳು. ಮೈ ಕೈ ತುಂಬಿಕೊಂಡಿದ್ದಳು. ಅವಳ ಮಾಟವಾದ ಮೈತಿದ್ದಿ ತೀಡಿ ಮಾಡಿದ ಅಂಗಾಂಗಗಳು ನೋಡುವಂತಿದ್ದವು. ರಘುರಾಮ ಇಂತಹಾ ಹುಡುಗಿಯನ್ನು ತನ್ನಲ್ಲಿಗೆ ಕಳುಹಿಸುತ್ತಾನೆಂದರೆ ಅವನು ಏನು ಮನುಷ್ಯ.! ಅವನಿಗೆ ಏನೋ ಮಾನಸಿಕ ದೌರ್ಬಲ್ಯವಿರಬೇಕು, ಇಲ್ಲವೆ ದೈಹಿಕ ನ್ಯೂನತೆಯಿರಬೇಕು. ತಾನು ಕೂಡ  ಈವರೆಗೆ ಯಶೋಧೆಯನ್ನು ಮುಟ್ಟದೆ ಇರಲು ಕಾರಣ ತನ್ನ ಸಂಸ್ಕಾರ. ಅವಳು ಎದುರುಬಂದು ಕುಳಿತಾಗ ಬಳಿ ಓಡಾಡುವಾಗ, ಬಾಗಿಲಲ್ಲಿ ನಿಂತು ಮಾತನಾಡುವಾಗ ಅವಳನ್ನು ಎದೆಮುಚ್ಚದೆ ನೋಡುತ್ತೇನೆ. ಅವಳ ಅಂದ ಚಂದವನ್ನು ಸವಿಯುತ್ತೇನೆ. ಮೈಯಲ್ಲಿ ಬಯಕೆಯ ಹಾವು ಸರಿದಾಡುತ್ತದೆ. ನರವರಗಳು ಉಗ್ರವಾಗಿ ಹೊರಳಾಡುತ್ತವೆ. ಆದರೂ ತಡೆದುಕೊಳ್ಳುತ್ತೇನೆ.
ತಾನು ತೀರ ಕೀಳು ಮನಷ್ಯನಾಗಬಾರದು. ರಘುರಾಮನಿಗೆ ಗೊತ್ತಿಲ್ಲ ಅವನೇನು ಮಾಡುತ್ತಿದ್ದಾನೆ ಎಂಬುದು. ಆದರೆ ತಾನು ಇದನ್ನು ಮರೆಯಬಾರದಲ್ಲವೆ? ಮತ್ತೂ ಒಂದು ವಿಷಯ… ಯಶೋಧೆಯ ದೀನಾವಸ್ಥೆ ತನ್ನಲ್ಲಿ ಮರುಕವನ್ನು ಹುಟ್ಟಿಸುತ್ತದೆ. ಅವಳ ಬಗ್ಗೆ ಕರುಣೆ ಹುಟ್ಟುತ್ತದೆ. ಪಾಪ ಈಕೆಗೆ ಈ ಅವಸ್ಥರ ಬರಬಾರದಿತ್ತು ಎಂದು ಅವಳಿಗಾಗಿ ಮಿಡುಕಾಡುವಂತೆಮಾಡುತ್ತದೆ. ಮನಸ್ಸಿನ ಕೆಟ್ಟ ವಿಚಾರಗಳು ಈ ಒಳ್ಳೆಯ ಭಾವನೆಗಳಿಂದ ದೂರ ಸರಿಯುತ್ತವೆ. ಆದರೆ…ಈಗ… ಯಶೋಧೆಯನ್ನು ನೋಡಬೇಕು, ಅವಳ ಜತೆ ಮಾತನಾಡಬೇಕು. ಅವಳು ನೀರು  ಸೇದುವುದನ್ನು, ನೀರು ತರುವುದನ್ನು, ಮನೆ ಬಾಗಿಲಿಗೆ ಒರಗಿ ನಿಲ್ಲುವುದನ್ನು ಕಣ್ ತುಂಬ ದೃಷ್ಟಿಸಬೇಕು ಅನಿಸುತ್ತದೆ. ಅವಳು ಗಂಡನನ್ನು  ತೋಷಗೊಳಿಸಲೆಂದು ತನ್ನ ಕೋಣೆಗೆ ಬಂದಾಗ ಅವಳ ಬಳಿ ಸಾರಿ ಅವಳ ಕೆನ್ನೆ ಒರೆಸಿ, ಅವಳ ಕಣ್ಣಲ್ಲಿಯ ನೀರನ್ನು ತೊಡೆಯಬೇಕು ಅನಿಸುತ್ತದೆ. ಈ ಎಲ್ಲ ಅನಿಸುವಿಕೆಗೆ ಬಲಿಯಾದ ಅನಂತ ಅವಳನ್ನು  ನೋಡುವ ತನ್ನ ಭಾವನೆಯನ್ನು ಬದಲಾಯಿಸಿಕೊಂಡ. ಅವಳನ್ನು ತಂಗಿ ಎಂದುಕರೆಯುವುದನ್ನು ಬಿಟ್ಟ. ಅವನಿಗೆ ಮತ್ತೂ ಒಂದು ವಿಷಯ ತಿಳಿಯಿತು. ಯಶೋಧೆ ಕೂಡ ಅವನನ್ನು ಬಯಸುತ್ತಿರುವ ವಿಷಯ.
* * *
ಅನಂತ ಆಗಾಗ್ಗೆ ತೀರ್ಥಹಳ್ಳಿಗೆ ಹೋಗುತ್ತಿದ್ದ. ಒಂದು ದಿನ ಅವನು ತೀರ್ಥಹಳ್ಳಿಗೆ ಹೊರಟಾಗ ಯಶೋಧೆ ಹೇಳಿದಳು-
“ನಮ್ಮ ಮನೆಗೆ ಹೋಗಿಬನ್ನಿ… ದೇವಸ್ಥಾನದ ಹತ್ತಿರ ಇದೆ.”
“ಅಯ್ಯೋ, ನೀವು ಯಾರಾದರೂ ಜೊತೇಲಿ ಬಂದರೆ ಸರಿ…ಇಲ್ಲ ಅಂದ್ರೆ ನಮ್ಮನ್ನು ಯಾರು ಮಾತಾಡಿಸುತಾರೆ ?”
“ಹಾಗೇನೂ ಇಲ್ಲ… ನಾನು ಅಮ್ಮನ ಹತ್ತಿರ ನಿಮ್ಮ ವಿಷಯ ಹೇಳಿದೀನಿ…ಹೋಗಿ ಬನ್ನಿ”
“ಆಯ್ತು… ಈವತ್ತು ಹೋಗಿ ಬರತೀನಿ.” ಅನಂತ ಆಫೀಸಿಗೆ ಹೋಗಿ, ಪೇಟೆಯಲ್ಲಿ ಒಂದಿಷ್ಪು, ಸಾಮಾನು ಕೊಂಡು ರಥ ಬೀದಿಗೆ ಇಳಿದ. ಯಶೋಧೆ ಸರಿಯಾಗಿ ಅಂಗಡಿ ಎಲ್ಲಿದೆ ಎಂಬುದನ್ನು ಹೇಳಿದ್ದಳು. ನೇರವಾಗಿ ಹೋಗಿ ಅಂಗಡಿಯೊಳಗೆ ಕಾಲಿಟ್ಪ.
“ನಾನು ಅನಂತ…ಕಾನುಮರಡಿಯಿಂದ ಬಂದಿದೀನಿ” ಎಂದು ಅವನು ಹೇಳುತ್ತಿರಲು ಆನಂದರಾಯರು-
“ಒಳಗೆ ಬನ್ನಿ…. ಒಳಗೆ ಬನ್ನಿ” ಎಂದರು. ಒಳಗೆ ಕರೆ ದೊಯ್ದು ಕೂರಿಸಿ ಹೆಂಡತಿಯನ್ನುಕರೆದು ಪರಿಚಯ ಮಾಡಿಕೊಟ್ಟರು.
“ಅಯ್ಯೋ, ನಿಮ್ಮ ವಿಷಯ ಎಲ್ಲ ಹೇಳಿದಾಳೆ ನಮ್ಮ ಹುಡುಗಿ ನಿಮ್ಮ ತಾಯೀನ ಕರಕೊಂಡು ಬರಬೇಕಿತ್ತು” ಪಾರ್ವತಮ್ಮ ಬಾಗಿಲಲ್ಲಿ, ನಿಂತು ಮಾತಿಗೆ ತೊಡಗಿದಳು. “ಅಮ್ಮ ಊರಿಗೆ ಹೋಗಿದಾಳೆ…..ಮತ್ತೊಂದು ಸಾರಿ ಕರಕೊಂಡು ಬರತೀನಿ… ಮನೆ ನೋಡಿದೆನಲ್ಲ.”
“ಯಶೋಧೆ ಹೇಗಿದಾಳೆ…ನಮ್ಮ ಅಳಿಯಂದಿರು ಹ್ಯಾಗಿದಾರೆ ?” ಎಲ್ಲ ಕ್ಷೇಮಸಮಾಚಾರ ವಿಚಾರಿಸಿಕೊಂಡ ಪಾರ್ವತಮ್ಮ ಕಾಫಿ ಬಿಸಿ ಕೋಡುಬಳೆ ಮಾಡಿ ತಂದುಕೊಟ್ಟಳು. ತೊಕೊಳ್ಳಿ ತೊಕೊಳ್ಳಿ, ಎಂದು ಆನಂದರಾಯರು ಉಪಚಾರ ಮಾಡಿದರು. ರಾಮಕೃಷ್ಣ ಬೇರೆ ಬಂದ.
“ಇದ್ದು ಹೋಗಿ” ಎಂದರು ಎಲ್ಲ.
“ಇಲ್ಲ. ಎಷ್ಟು ಹೊತ್ತಿಗೆ ಯಾರು ಬರತಾರೋ ಹೇಳಲಿಕ್ಕೆ ಆಗೋದಿಲ್ಲ. ಮತ್ತೆ ಬರತೀನಿ..”  ಅನಂತ ಎದ್ದ.
“ತೀರ್ಥಹಳ್ಳಿಗೆ ಬಂದರೆ ಹಾಗೇ ಹೋಗಬೇಡಿ” ಎಂದರು ಆನಂದರಾಯರು. ಕಾನುಮರಡಿಗೆ ಬಂದವನೇ ಅನಂತ-
“ಮನೆಗೆ ಹೋಗಿದ್ದೆ” ಎಂದ. ಅಲ್ಲಿ ನಡೆದುದನ್ನೆಲ್ಲ ಹೇಳಿದ.
“ನಿಮ್ಮ ತಾಯಿ ತಂದೆ ಅಣ್ಣ ಎಲ್ಲ ಒಳ್ಳೆ, ಜನ” ಎಂದ.
“ರಘುರಾಮನ ಮೇಲೆ ಅವರಿಗೆಲ್ಲ ತುಂಬಾ ಗೌರವ ಪ್ರೀತಿ ಇದೆ. ನಿಮ್ಮ ತಾಯಿ ಒಳ್ಳೆ ಹುಡುಗ ಎಂದು ನಾಲ್ಕು ಬಾರಿ ಹೇಳಿದ್ರು” ಅನಂತ ನಕ್ಕ. ಅನಂತ ತೀರ್ಥಹಳ್ಳಿಗೆ ಹೋದದ್ದು ರಾಧಮ್ಮ ಶೃಂಗೇರಿಗೆ ಹೋದ ಸಂದರ್ಭದಲ್ಲಿ.  ಅಂದರೆ ಅಷ್ಪು, ಹೊತ್ತಿಗೆ ಯಶೋಧೆ ಅನಂತನ ಕೋಣೆಯಲ್ಲಿ ಎರಡು ದಿನ ಬಂದುಕುಳಿತಿದ್ದಳು. ಈ ವಿಷಯವನ್ನೇ ನೆನಪಿಟ್ಟುಕೊಂಡು ಅನಂತ ಮಾತನ್ನು ಮುಂದುವರಿಸಿದ್ದ.
“ನೀನಿಲ್ಲಿ ಹಿಂಸೆ ಅನುಭವಿಸುತ್ತಿರೋದು ಅವರಿಗೆ ಗೊತ್ತಿಲ್ಲ…”
“ನಾನು ಹೇಳೋ ಹಾಗಿಲ್ಲ.”
“ಯಾಕೆ ?.”
“ನಾನೇ ಬಯಸಿ ಇವರನ್ನ ಮದುವೆಯಾದದ್ದು…ಈಗ ನಾನೇ ಇವರನ್ನ ದೂರೋ ಹಾಗಿಲ್ಲ…ಯಾರನ್ನೂ ದೂರೋ ಹಾಗಿಲ್ಲ…” ಕೊಂಚ ತಡೆದ ಯಶೋಧೆ ಹೇಳಿದಳು-
“ನನ್ನ ಕೈ ಹಿಡಿದವರಿಗೆ ನನ್ನ ಮಾನ ಮುಖ್ಯ ಎನಿಸಲಿಲ್ಲ…ಆದರೆ ನಿಮಗೆ ಅದು ಮುಖ್ಯ ಅನ್ನಿಸ್ತು…” ನಂತರ ಇದೇ ಬಗೆಯ ಮಾತುಗಳನ್ನು ಅವಳು ಹೇಳುತ್ತ ಬಂದಿದ್ದಳು. ಈಗೀಗ ಮನಸ್ಸು ಬಿಚ್ಚಿ ಮಾತನಾಡತೊಡಗಿದ್ದಾಳೆ. ಮನೋಹರಿ ಹಾಗೂ ರಘುರಾಮನ ಪ್ರಕರಣವನ್ನು ವಿವರಿಸಿದ್ದಾಳೆ.
 
“ನೀವು ಅಲ್ಲದೆ ಬೇರೆ ಯಾರಾದರೂ ಆಗಿದ್ದರೆ…ಇಷ್ಪು ಹೊತ್ತಿಗೆ ನಾನು ಸೂಳೆಯಾಗಿರುತ್ತಿದ್ದೆ.” ಎಂಬ ಮಾತನ್ನು ಹಲವು ಬಾರಿ ಹೇಳಿದ್ದಾಳೆ. ನನ್ನನ್ನ ತಂಗಿ ಅಂತ ಕರಿಯಬೇಡಿ ಎಂದಳು. ಏಕೆ? ನಾನು ಅವಳನ್ನು ತಂಗಿ ಎಂದು ಒಪ್ಪಿಕೊಳ್ಳಲು ಸಿದ್ಧನಿದ್ದೆ. ಆದರೆ ಅವಳು ತನ್ನನ್ನು ಅಣ್ಣನೆಂದು ಕರಿಸಲು ಸಿದ್ಧಳಾಗಿರಲಿಲ್ಲ. ಅಂದರೆ ಅವಳ ಮನಸ್ಸಿನಲ್ಲಿ ಬೇರೇನೋ ಇದೆ, ಬೇರೇನೋ ಇದೆ…
* * *
ರಘುರಾಮ ಏಳು ಗಂಟೆಗೇನೆ ಬಂದ.
“ಅಟ ಆಯ್ತ ಅನಂತ?” ಎಂದು ಕೇಳಿ ತಾನು ಊಟ ಮುಗಿಸಿದ. “ದ್ಯಾವನ ಹೆಂಡತಿ ಬರಲಿಲ್ಲ ನೋಡು ಈವತ್ತು” ಎಂದು ಜಗಲಿಯ ಮೇಲೆ ನಿಂತು ಕಾದ.
“ರಾತ್ರಿ ಡ್ಯೂಟಿಗೆ ಹೋಗಬೇಕೇನು ?” ಅನಂತ ಹೊರಬಂದು ಕೇಳಿದ.
“ಹೌದು ಮಾರಾಯ…ಅಲ್ಲಿ ಇಬ್ಬರೂ ಇಲ್ಲ ನಾನು ಬರತೀನಿ ಅಂತ ಹೇಳಿ ಬಂದೆ…ಇಲ್ಲಿ ಈ ಹೆಂಗಸೇ ಪತ್ತೆ ಇಲ್ಲ…”
“ಬರಬಹುದು, ಇಲ್ಲ ಅಂದ್ರೆ ನಾನೇ ಹೋಗಿ ಕರಕೊಂಡು ಹೋಗಿ ಬರ್ತೀನಿ ಬಿಡು” ಎಂದ ಅನಂತ.
“ಹಾಗೆ ಮಾಡು” ಎಂದು ರಘುರಾಮ ಹೊರಟ. ಅನಂತ ಊಟ ಮುಗಿಸಿದ. ದ್ಯಾವನ ಹೆಂಡತಿ ಬಂದಳೇ ಎಂದು ಯಶೋಧೆಗೆ ಕೇಳಿದ.
“ನಾನು ನೋಡಿ ಬರತೀನಿ…ಇಲ್ಲ ಆ ಹುಡುಗೀನ ಕರಕೊಂಡು ಬರತೀನಿ…” ಎಂದು ಹೇಳಿ ಅನಂತ ಬ್ಯಾಟರಿ ಹಿಡಿದು ಬಂಡೆ ಮರಡಿಯತ್ತ ನಡೆದ. ಯಶೋಧೆ ಪಾತ್ರೆ ತೊಳೆದಳು. ಮಂಚದ ಮೇಲೆ ಹಾಸಿದಳು. ದ್ಯಾವನ ಹೆಂಡತಿ  ಇಲ್ಲಿ ಮಗಳಿಗಾಗಿ ಚಾಪೆ ಇತ್ಯಾದಿ ತೆಗೆದಿದ್ದಳು. ಬಂದರೆ ಬಾಗಿಲು ತಟ್ಪುತ್ತಾರೆ ಎಂದುಬಾಗಿಲ ಚಿಲಕ ಸರಿಸಿ ಮಂಚದ ಮೇಲೆ ಉರುಳಿದಳು. ಹೊರಗೆ ಏನೇನೋ ಗದ್ದ.ಲ ಆದರೆ ಈಗ ಅಭ್ಯಾಸವಾಗಿದೆ. ಹೆದರಿಕಿ ಕೂಡ ಇಲ್ಲ ಈಗ. ಈ ಕಾಡು ಈಗ ತೀರ ಪರಿಚಿತವಾದ್ದು ಆತ್ಮೀಯವಾದ್ದು. ಅವಳು ಆಕಳಿಸಿದಳು. ಹೊರಗೆ ಯಾರೋ ಬಂದಸದ್ದು. ಬಾಗಿಲ ಮೇಲೆ ಬಡಿದ ಸಪ್ಪಳ.
“ಯಾರು ?”
“ನಾನು” ಅನಂತನ ದನಿ. ಎದ್ದು ಬಾಗಿಲು ತೆರೆದಳು.
“ಯಾರೂ ಬರಲಿಲ್ತ?” ಕೊಂಚ ಆತಂಕ. ವೇಗವಾಗಿ ಬಡಿದುಕೊಳ್ಳತೊಡಗಿದ ಎದೆ.
 
 
“ಇಲ್ಲ… ದ್ಯಾವನ ಮಾವ ತೀರಿಕೊಂಡನಂತೆ…ಅಲ್ಲಿಗೆ ಎಲ್ಲ ಹೋಗಿದ್ದಾರೆ…ದ್ಯಾವನ ಮಗ ಒಬ್ನೆ ಇದಾನೆ ಮನೇಲಿ.”
“ಓ!” ಯಶೋಧೆ ಅನಂತನ ಮುಖ ನೋಡಿದಳು.
“ಹಾಗಾದ್ರೆ…” ಅನಂತ ಅವಳನ್ನೇ ದಿಟ್ಪಿಸಿದ.
“ಹೆದರಿಕೆ ಆಗುತ್ತ.” ಅವಳ ಮೈ ಸಣ್ಣಗೆ ಕಂಪಿಸಿತು.
“ನೀವು ಇದೀರಲ್ಲ” ಎಂದಳು.
“ಹಾಗಾದರೆ ಮಲಕ್ಕೋ” ಎಂದವನೇ ಅನಂತ ತನ್ನ ಮನೆ ಬಾಗಿಲನ್ನು ತಳ್ಳಿಕೊಂಡು ಒಳಹೋದ. ಅವನ ಹಿಂದೆಯೇ ಬಂದಳು ಯಶೋಧೆ. ಅನಂತ ತಿರುಗಿ ನೋಡಿದ.
“ಇಷ್ಟು ದಿನ ಅವರೇ ಕಳಸ್‍ತಿದ್ರು…ಈವತ್ತು ನಾನಾಗಿ ಬಂದಿದೀನಿ.” ಅನಂತ-”ಯಶೂ” ಎಂದ.

