 ಕೇಸರಿ ಮತ್ತು ಬಿಳಿ
ಕೇಸರಿ ಮತ್ತು ಬಿಳಿ ಧಾರಾಪುರ ಎಂಬ ಈ ರಾಜ್ಯದ ಈಶಾನ್ಯ ಗಡಿಯಲ್ಲಿರುವ ದೊಡ್ಡ ವ್ಯಾಪಾರ ಕೇಂದ್ರಕ್ಕೆ ಲಗ್ಗೆ ಹಾಕದವರಿಲ್ಲ. ಈ ರಾಜ್ಯದವರೇ ಅಲ್ಲದೆ ಗಡಿಯಾಚೆಯ ಹೊರ ರಾಜ್ಯಗಳಿಂದ ಹೆಚ್ಚು ಲಾಭದ ವಾಸನೆ ಹಿಡಿದು ಬಂದ ಬಂಡವಾಳಸ್ಥರು ಇಲ್ಲಿನ ಬಹುತೇಕ ವಾಣಿಜ್ಯ ವಹಿವಾಟುಗಳನ್ನು ಹಿಡಿದಿದ್ದಾರೆ. ಈ ಊರಿಗಿರಲಿ, ಈ ರಾಜ್ಯಕ್ಕೇ ಏನೂ ಸಂಬಂಧವಿಲ್ಲದ ರಾಜಕಾರಣಿಗಳು ಇಲ್ಲಿಂದ ಸ್ಪರ್ಧಿಸಿ ಲೋಕಸಭೆಯಲ್ಲಿ ಕುಳಿತಉದಾಹರಣೆಗಳಿವೆ. ಬಿಳಿಯರು ಹುಟ್ಟು ಹಾಕಿದ ಚರಕ ಗುರ್ತಿನ ಪಕ್ಷದ ವತಿಯಿಂದ ಒಂದು ಹೇಸರಕತ್ತೆ ಸ್ಪರ್ಧಿಸಿದರೂ ಗೆಲ್ಲುವ ದೃಢ ವಿಶ್ವಾಸವನ್ನು ಈ ಕ್ಷೇತ್ರದ ಮತದಾರ ಮಹಾಶಯರು ಹುಟ್ಟಿಸಿದ್ದಾರೆ. ಗಾಂಧಿ ಎಂಬ ಹೆಸರಿನ ಪ್ರಭಾವವೇ ಹಾಗೆ. ಸ್ವಾತಂತ್ರ್ಯಪೂರ್ವದ ಚಳವಳಿ, ಸತ್ಯಗ್ರಹ, ಜೈಲುವಾಸಗಳನ್ನೇ ವೈಭವೀಕರಿಸಿ, ದೀನ ದಲಿತೋದ್ಧಾರದ ಆಶ್ವಾಸನೆ ನೀಡುತ್ತಾ ಚುನಾವಣಾ ಲಾಭವನ್ನು ಆ ಪಕ್ಷದವರು ಮಾಡಿಕೊಳ್ಳುತ್ತ ಬಂದಿದ್ದಾರೆ. ಅದರಿಂದಾಗಿಯೇ ಇಲ್ಲಿನ ಕೆಲವು ಬುದ್ಧಿಜೀವಿಗಳು, ಅಧಿಕ ಪ್ರಸಂಗಿಗಳು ಇದನ್ನು ‘ಧಾರಾಳಪುರ’ ಎನ್ನುವುದುಂಟು.ಸುಂಕುಂ ವೆಂಕಟಾಚಲಯ್ಯ ಹೊರ ರಾಜ್ಯದಿಂದ ಬಂದು ವ್ಯಾಪಾರ ಹಿಡಿದು ಊರಿನ ಒಬ್ಬ ಪ್ರಭಾವೀ ಶ್ರೀಮಂತರೆನಿಸಿದ್ದಾರೆ. ತಮ್ಮ ತಂದೆ ಸ್ವಾತಂತ್ರ್ಯ ಹೋರಾಟಗಾರರೆಂದೂ, ವಿದ್ಯಾರ್ಥಿ ದಿನಗಳಲ್ಲಿ ಪೊಲೀಸರಿಂದ ಬೂಟಿನೇಟು ತಿಂದು ಜೈಲುವಾಸ ಅನುಭವಿಸಿದವರೆಂದೂ ಅವಕಾಶ ಸಿಕ್ಕಾಗಲೆಲ್ಲ ಹೇಳಿಕೊಳ್ಳುತ್ತಾರೆ. ಧಾರಾಪುರ ದೊಡ್ಡ ಕೆರೆಯ ಆಯಕಟ್ಟಿನಲ್ಲಿ ಹನ್ನೆರಡೆಕರೆ ನೀರಾವರಿ ಜಮೀನು, ಎಣ್ಣೆ ಗಿರಣಿ, ಸಗಟು ವ್ಯಾಪಾರ ಮಳಿಗೆ, ಎರಡು ಸರ್ವೀಸ್ ಬಸ್ಸುಗಳು, ನಾಲ್ಕೈದು ಬಾಡಿಗೆ ಮನೆಗಳು – ಹೀಗೆ ಅವರ ಸಂಪತ್ತಿನ ಪಟ್ಟಿ ಸಾಗುತ್ತದೆ. ತಂದೆ ಕಟ್ಟಿಸಿದ ಧರ್ಮ ಛತ್ರವನ್ನು ‘ಅಕ್ಷರ ಸೇವೆ’ಗೆ ಮೀಸಲಿಟ್ಟಿದ್ದು, ಅವರ ‘ಸಮಾಜ ಸೇವಾ ಟ್ರಸ್ಟ್’ನ ಘನ ಕಾರ್ಯಗಳಲ್ಲೊಂದು. ಸರಿ ಸುಮಾರು ಹದಿನೈದು ಕಲ್ಲುಕಟ್ಟಡದ ಕೊಠಡಿಗಳಿರುವ ಆ ವಿಶಾಲ ಸೂರಿನಡಿಯಲ್ಲಿ ಹಲವು ವರ್ಷಗಳಿಂದ ಗ್ರಾಮೀಣ ವಿದ್ಯಾರ್ಥಿಗಳು ಜ್ಞಾನದ ದೀಪ ಹೊತ್ತಿಸಿಕೊಂಡಿದ್ದಾರೆ.  ಪ್ರತಿ ವರ್ಷ ಏನಿಲ್ಲವೆಂದರೂ ಮೂವತ್ತೈದು ನಲವತ್ತು ಬಡ ವಿದ್ಯಾರ್ಥಿಗಳಿಗೆ ಇಲ್ಲಿ ಸತಿ, ದೀಪ ಮಾತ್ರವಷ್ಟೆ ಪುಕ್ಕಟೆ. ಊಟ ತಿಂಡಿ ವ್ಯವಸ್ಥೆ ಅವರವರಿಗೇ ಬಿಟ್ಟಿದ್ದು.ಸುಂಕುಂ ಸೀತಾರಾಮಯ್ಯನವರು ಶುದ್ಧ ವ್ಯವಹಾರಸ್ಥರಾದರೂ ದೈವಭಕ್ತಿ-ದೇಶಭಕ್ತಿ ಉಳ್ಳವರು. ಇಲ್ಲಿನ ‘ವಾಸವಿ ಸಮಾಜ’ದ ಸ್ಥಾಪನಾ ಅಧ್ಯಕ್ಷರು. ಜೊತೆಗೆ ಚರಕ ಪಕ್ಷದ ಒಬ್ಬ ಪ್ರಮುಖ ಚಾಲಕರು ಕೂಡಾ. ಅವರನ್ನು ಆತ್ಮೀಯವಾಗಿ ಗುರ್ತಿಸುವುದು ಮೇಗರಪಾಳ್ಯದ `ದೊಡ್ಡಾಟ’157 158‘ಸೀತಪ್ಪನೋರು’ ಅಂದಲೇ. ಅವರು ವೆಂಕಟಾಚಲಯ್ಯನವರ ಏಕೈಕ ಪುತ್ರನಷ್ಟೇ ಅಲ್ಲ ತಂದೆಯ ಪ್ರತಿರೂಪ ಎಲ್ಲ ವಿಷಯಗಳಲ್ಲೂ. ವಿದ್ಯಾರ್ಥಿ ವಸತಿ ಕಟ್ಟಡವು ಸುಂಕುಂ ವೆಂಕಟಾಚಲಯ್ಯ ಸೀತಾರಾಮಯ್ಯ ಧರ್ಮಛತ್ರ ಎಂಬ ನಾಮಫಲಕವನ್ನು ಧರಿಸಿದ್ದರೂ, ಅದು ‘ತಿಪ್ಪಾಪುರದ ಛತ್ರ’ ಅಂತಲೇ ಊರಿನವರೆಲ್ಲ ಗುರ್ತಿಸುವುದು. ವ್ಯಾಸಂಗ ಮಾಡುವ ವಿದ್ಯಾರ್ಥಿಗಳ ಬಾಯಲ್ಲಿ ಮಾತ್ರ ಅದು ‘ಹಾಸ್ಟೆಲ್’ ಅಷ್ಟೆ – ಕೇವಲ ವಸತಿ- ದೀಪ ಸೌಲಭ್ಯ ನೀಡಿದ ಮಾತ್ರಕ್ಕೆ ವಿದ್ಯಾರ್ಥಿಗಳು ಶಿಸ್ತು ಪಾಲನೆ ಮಾಡಬಾರದೇ ? ಅದಕ್ಕಾಗಿ ಇಲ್ಲಿನ ಹುಡುಗರ ಪೈಕಿ ಒಬ್ಬ ಜಾಣ ಹಾಗೂ ಬಲಿಷ್ಟನೊಬ್ಬನನ್ನು ‘ಮಾನಿಟರ್’ ಮಾಡುತ್ತಾರೆ. ಆದರೆ ಆ ಶಿಸ್ತು ಕ್ರಮ ಸಂಜೆ ಆರೂವರೆಯ ಹಾಜರಾತಿ ಮತ್ತು  ಪ್ರಾರ್ಥನೆಗಳಿಗಷ್ಟೇ ಸೀಮಿತ. ಆದಾಗ್ಯೂ ತಮ್ಮ ಅಪರಿಮಿತ ಕಾರ್ಯಭಾರದ ನಡುವೆಆಗಾಗ್ಗೆ ಸೀತಪ್ಪನವರ ‘ಅಚ್ಚರಿ ಭೇಟಿ’ ಉಂಟು.  ದೇಶಕ್ಕೆ ಸ್ವಾತಂತ್ರ್ಯ ಬಂದು ಏಳೆಂಟು ವರ್ಷಗಳಾಗಿದ್ದ ಆ ದಿನಗಳಲ್ಲಿ ವಿದ್ಯಾರ್ಥಿಗಳಲ್ಲಿಶಿಸ್ತು ಮೂಡಿಸುವುದು ಹೆಚ್ಚಿನ ಅಂಶವಾಗಿರುತ್ತಿತ್ತು. ಹೈಸ್ಕೂಲಿನ ಎರಡನೇ ತರಗತಿಯ ವಿದ್ಯಾರ್ಥಿಗಳ ಪೈಕಿ ಹಾಸ್ಟೆಲಿನಲ್ಲಿದ್ದ ಸುಂದರೇಶ ಮತ್ತು ಶಾಸ್ತ್ರಿ ಬುದ್ಧಿವಂತರೆನಿಸಿದವರು. ಪ್ರಾಯಶಃ ಲಕ್ಷ್ಮಿಯು ಸರಸ್ವತಿಯ ಆಜನ್ಮ ವೈರಿ ಎಂಬುದಕ್ಕೆ ಆ ಇಬ್ಬರ ಕುಟುಂಬಗಳ ಆರ್ಥಿಕ ಪರಿಸ್ಥಿತಿ ಸ್ಪಷ್ಟ ಉದಾಹರಣೆ ಎಂದರೆ  ತಪ್ಪಾಗದು. ಪಠ್ಯ ವ್ಯಾಸಂಗದಲ್ಲಾಗಲೀ ಇತರೆ ಚಟುವಟಿಕೆಗಳಲ್ಲಾಗಲೀ ಇಬ್ಬರೂ ಪೈಪೋಟಿಗೆ ನಿಲ್ಲುವಷ್ಟರ ಮಟ್ಟಿಗೆ ಗುರ್ತಿಸಿಕೊಂಡವರು. ಕೆಲವು ವಿಷಯಗಳಲ್ಲಿ ಭಿನ್ನಾಭಿಪ್ರಾಯ ಇದ್ದುದರಿಂದ ಇಬ್ಬರ ನಡುವೆ ಆಗಾಗ್ಗೆ ಚರ್ಚೆ-ವಾಗ್ವಾದ ಸಂಭವಿಸುವುದು.  ಆದರೆ ಇದೆಂದೂ ಇಬ್ಬರ ಗೆಳೆತನಕ್ಕೆ ಕಂದಕವನ್ನೇರ್ಪಡಿಸದು. ಶಾಸ್ತ್ರಿಯದು ಸತ್ಯಾಗ್ರಹಸ್ವರೂಪದ ಚಿಂತನೆಯಾದರೆ ಸುಂದರೇಶನದು ಕ್ರಾಂತಿ ಸ್ವರೂಪದ್ದು. ಆದರೆ ಅಂತಹ ಲಘು ಚಿಂತನೆಗಳನ್ನು ದಷ್ಟಪುಷ್ಟವಾಗಿ ಬೆಳೆಸುವ ಅಧ್ಯಯನಕ್ಕೆ ಆ ದಿನಗಳಲ್ಲಿ ಸೂಕ್ತ ಪುಸ್ತಕ ಸಾಹಿತ್ಯ ಸಿಗುತ್ತಿರಲಿಲ್ಲ. ತರಗತಿಯ ಅಧ್ಯಾಪಕರು ಪಠ್ಯದಿಂದ ಹೊರಹೋಗುತ್ತಿರಲಿಲ್ಲ.  ಸುಂದರೇಶ ಇಂಗ್ಲಿಷ್ ಮಾಧ್ಯಮದ ವಿದ್ಯಾರ್ಥಿಯಾದರೆ ಶಾಸ್ತ್ರಿಯದು ಕನ್ನಡ ಮಾಧ್ಯಮ. ಸುಂದರೇಶನ ತರಗತಿಯಲ್ಲಿ ಮಲ್ಲಿಕಾಜಾನ್ ಎಂಬ ಒಬ್ಬಳು ಸುಂದರ ಮುಸಲ್ಮಾನರ ಹುಡುಗಿಯಿದ್ದಳು. ಅವಳ ತಂದೆ ಕನ್ನಡ ಪ್ರಾಥಮಿಕ ಶಾಲೆಯ ಶಿಕ್ಷಕರಾದ್ದರಿಂದ ಹುಡುಗಿ ಕೂಡ, ಸುಂದರೇಶನಂತೆ ಪ್ರಾಥಮಿಕ ಶಿಕ್ಷಣವನ್ನು ಕನ್ನಡದಲ್ಲೇ ಮುಗಿಸಿದ್ದವಳು. ಇಲ್ಲಿಯೂಸಹ ಅವರಿಬ್ಬರ ಎರಡನೇ ಭಾಷೆ ಕನ್ನಡವೇ ಆಗಿತ್ತು. ತರಗತಿಯಲ್ಲಿ ಉಪಾಧ್ಯಾಯರ  ಪ್ರಶ್ನೆಗಳಿಗೆ ಥಟ್ಟಂತ ಉತ್ತರಿಸುತ್ತಿದ್ದ ಕೆಲವೇ ವಿದ್ಯಾರ್ಥಿಗಳ ಪೈಕಿ ಸುಂದರೇಶ ಪ್ರಮುಖನೆನಿಸಿದ್ದ. ಆದ್ದರಿಂದ ಎಲ್ಲರಂತೆ ಸಹಜವಾಗಿಯೇ ಮಲ್ಲಿಕಾ ಅವನನ್ನು ಮೆಚ್ಚಿದ್ದಳಾದರೂ ಇತರೆ  ಹುಡುಗಿಯರಂತೆ ಅವಳೆಂದೂ ಗಾಂಭೀರ್ಯದ ಎಲ್ಲೆ ಮೀರಿದವಳಲ್ಲ. ಅದನ್ನು ಸಂಕೇತಿಸುತ್ತಿದ್ದುದು ಹೊರಳು ನೋಟದ – ತುಟಿ ಬಿರಿಯದ ಒಂದು ಹೂನಗೆಯಿಂದ ಮಾತ್ರ, ಸುಂದರೇಶ ಅದನ್ನೆಂದೂ ಗಂಭೀರವಾಗಿ ತೆಗೆದುಕೊಳ್ಳದಿದ್ದರೂ, ಇತರೆ ಹುಡುಗರಿಗೆ ಅದು ಅಸೂಯೆ ತರುತ್ತಿತ್ತು.ಮಲ್ಲಿಕಾ ಒಬ್ಬಳು ಸುಂದರ ಹುಡುಗಿ ಎಂದರೆ ಸಾಕೆ ? ಸುಂದರ ರೂಪವೆಂಬುದು  ಹುಟ್ಟಿನಿಂದ ಬಂದಿದ್ದು, ಅದಕ್ಕೆ ಸಂಸ್ಕಾರ ರೂಪ ಕೊಡುವುದೇ ಸಂಸ್ಕೃತಿ. ತಿಲಕ ರಹಿತಹಣೆಯೊಂದನ್ನು ಬಿಟ್ಟರೆ ಅವಳ ಅಂದ-ಅಲಂಕಾರಗಳನ್ನು ಕಂಡ ಯಾರಾದರೂ ಅವಳನ್ನು ಉತ್ತಮ ಜಾತಿ ಹಿಂದೂ ಹುಡುಗಿ ಅನ್ನದಿರಲು ಸಾಧ್ಯವೇ ಇಲ್ಲ. ಗೌರವರ್ಣದ ಆ ಹುಡುಗಿ ಜರತಾರಿಯಂಚಿನ ರೇಷಿಮೆ ಲಂಗ-ಜಂಪರ್ ತೊಟ್ಟು, ಬಲ ಸೊಂಟದಿಂದ  ವಕ್ಷ ಬಳಸಿ ಎಡ ಭುಜದ ಮೇಲಿಂದ ದಾವಣಿ ಇಳಿಸಿ, ಜೋಡಿ ಜಡೆಗೆ ಮಲಿಗೆಮಾಲೆಯ ಬಂಧ ಹಾಕಿ, ಕೊರಳ ಸರದ ಮಿನುಗಿನಿಂದ ತಲೆ ತಗ್ಗಿಸಿಯೇ ತರಗತಿಗೆ ಬರುವ ಸಮಯ ಮುಗಿದ ನಂತರ ಕಾಯುವ ಕೋಣೆಗೆ ಹೋಗುವ ಗಾಂಭೀರ್ಯ  ಸುಂದರೇಶನಲ್ಲಿ ಅವ್ಯಕ್ತ ಅಚ್ಚರಿ, ಆನಂದ ಮೂಡಿಸುವುದು. ‘ಇವಳು ನಮ್ಮ ಸಂಬಂಧೀಕಳಾಗಿಹುಟ್ಟಬಾರದಾಗಿತ್ತೇ ?’ ಅಂತ ಕೆಲವೊಮ್ಮೆ ಅನಿಸಿದ್ದುಂಟು.  ಸುಂದರೇಶ-ಮಲ್ಲಿಕಾ ಪರಸ್ಪರ ಮಾತಾಡಿದ್ದನ್ನು ಯಾರೂ ಪ್ರತ್ಯಕ್ಷ ಕಂಡಿರಲಿಲ್ಲವಾದರೂ,ಇಬ್ಬರ ನಡುವೆ ‘ಅದೇನೋ ರಹಸ್ಯ ಇದೆ’ ಎಂಬುದು ಬಾಲರಾಜುನಂತಹ ಕೆಲವರ ಅನುಮಾನ. ಬೇರೆ ಹುಡುಗಿಯರಿಗೆ ಹೋಲಿಸಿದಾಗ ಇವಳು ಲಜ್ಜಾ ಸ್ವಭಾವದವಳು ಎಂಬ ಅಸೂಯೆಯೂ ಇಂಥ ಅನುಮಾನಕ್ಕೆ ಒಂದು ಕಾರಣವಿದ್ದೀತು. ಒಂದು ದಿನ ಬಾಲರಾಜು ಮಾಡಿದ ಒಂದು ಸಣ್ಣತನ, ದೊಡ್ಡ ಹಗರಣವಾಗಿ  ಮುಂದೇ ಊರನ್ನೇ ಕೋಮುದಳ್ಳುರಿಯಿಂದ ಉರಿಸುವುದೆಂದು ಯಾರೂ ಊಹಿಸಿರಲಿಲ್ಲ.  ಬಾಲರಾಜು ಆ ತರಗತಿಗಷ್ಟೇ ಅಲ್ಲ, ಪ್ರಾಯಶಃ ಇಡೀ ಶಾಲೆಯಲ್ಲೇ ಬಲಿತ ವಿದ್ಯಾರ್ಥಿ. ಉಪಾಧ್ಯಾಯರುಗಳ ಎತ್ತರಕ್ಕೆ ಬೆಳೆದ ಅವನು ಎಂಎಲ್ಎ ಸಿದ್ಧಪ್ಪನವರ ಮಗನಾಗಿದ್ದರಿಂದಲೇ ಅಂತಹ ದೊಡ್ಡ ಸಮಾಜ ಘಾತುಕ ಘಟನೆ ಜರುಗಿದ್ದು! ಸುಂದರೇಶ ಹಾಗೂ ಬಾಲರಾಜು ಒಂದು ಬೆಂಚಿನಲ್ಲಿ ಕೂಡುತ್ತ ಬಂದಿದ್ದವರು.ಅವರ ಮುಂದಿನ ಬೆಂಚಿನಲ್ಲಿ ಮಲ್ಲಿಕಾ ಇತರೆ ಮೂವರು ಹುಡುಗಿಯರೊಂದಿಗೆ  ಕೂಡುತ್ತಿದ್ದಳು. ಬಾಲರಾಜುಗೆ ಗಣಿತವೆಂದರೆ ಅಪಥ್ಯ. ಆ ದಿನ ಮೇಷ್ಟ್ರು ಐದಾರುಅಭ್ಯಾಸ ಲೆಕ್ಕಗಳನ್ನು ಬೋರ್ಡಿನ ಮೇಲೆ ಬರೆಯುತ್ತಿದ್ದಾಗ, ಮಲ್ಲಿಕಾ ಹಿಂದಿನ ಓರೆ  ಮೇಜಿನತ್ತ ತಲೆಯಿರಿಸಿದ್ದಳು. ಬೇರೆಲ್ಲರೂ ಬೋರ್ಡಿನ ಕಡೆ ಚಿತ್ತವಿಟ್ಟು ನೋಡುತ್ತಿದ್ದರೆ,ಬಾಲರಾಜು ಅವಳ ಒಂದು ಜಡೆಯ ತುದಿಯನ್ನು ಹಿಡಿದು ಜಗ್ಗಿದ. ಅವಳು ‘ಹಾಂ’  ಎಂದು ಚೀರಿದಳು. ಶಿಕ್ಷಕರೂ ಸೇರಿದಂತೆ ಎಲ್ಲರೂ ಅತ್ತ ತಿರುಗಿದರು. ‘ಏನಾಯ್ತುಮಲ್ಲಿಕಾ?’ ಅಂತ ಶಿಕ್ಷಕರು ಕೇಳಿದ್ದಕ್ಕೆ ಅವಳು ಉತ್ತರಿಸದೆ ಮುಖ ಮುಚ್ಚಿ ಬಿಕ್ಕತೊಡಗಿದಳು. ಸುಂದರೇಶ ಧೈರ್ಯವಾಗಿ ಮೇಲೆದ್ದು ತಾನು ಕಂಡಿದ್ದನ್ನು ಹೇಳಿಬಿಟ್ಟ. ಶಿಕ್ಷಕರು ಕೋಪದಿಂದ  ‘ನಿನ್ನ ಒಬ್ಬಳು ತಂಗಿಯನ್ನು ಹೀಗೆ ಕೀಟಲೆ ಮಾಡಿದ್ದು ಸರಿಯಾ?” ಎಂದು ಪ್ರಶ್ನಿಸಿದರು. ಕೇಸರಿ ಮತ್ತು ಬಿಳಿ159 160ಈ ತರಲೆ ‘ಸರ್, ನಾನೇನೂ ಮಾಡಿಲ್ಲ’ ಎಂದ. ಶಿಕ್ಷಕರಿಗೆ ಸಿಟ್ಟು ಬಂತು. ‘ತಪ್ಪು  ಮಾಡಿದ್ದೂ ಅಲ್ಲದೆ, ಸುಳ್ಳು ಬೇರೆ ಹೇಳ್ತಿದ್ದೀಯಾ? ಸುಮ್ಮನೆ ಈ ಹುಡುಗಿಗೆ ಕ್ಷಮಾಪಣೆಕೇಳು. ಇಲ್ಲದಿದ್ದರೆ ಯೂ ಗೆಟ್ ಔಟ್ ಆಫ್ ಮೈ ಕ್ಲಾಸ್’ ಅಂತ ಅಬ್ಬರಿಸಿದರು. ಗಣಿತ  ಶಿಕ್ಷಕರಿಗೆ ಸಹಜವಾಗಿಯೇ ಸಿಟ್ಟು ಜಾಸ್ತಿ.ಇವನಾದರೂ ಕ್ಷಮಾಪಣೆ ಕೇಳಿದ್ದರೆ ವಿಷಯ ಅಲ್ಲಿಗೇ ಮುಗಿಯುತ್ತಿತ್ತೇನೋ. ‘ನನ್ನನ್ನು ಗೆಟ್ಔಟ್ ಅನ್ನೋಕೆ ನಿಮಗ್ಯಾರು ಅಧಿಕಾರ ಕೊಟ್ಟೋರು ? ಮನಸ್ಸು ಮಾಡಿದ್ರೆ  ನಾನು ನಿಮ್ಮನ್ನೇ ಸ್ಕೂಲ್ನಿಂದ ಬೇರೆ ಕಡೆಗೆ ಟ್ರಾನ್ಸ್ಫರ್ ಮಾಡಿಸಬಲ್ಲೆ’ ಎಂದು ಎಚ್ಚರಿಕೆನೀಡುವುದೇ ! ಇದು ದೂರಾಗಿ ಮುಖ್ಯೋಪಾಧ್ಯಾಯರ ಗಮನಕ್ಕೂ ಹೋಯಿತು. ಅವರು ಆರೋಪಿಯನ್ನೂ – ಸಾಕ್ಷಿಗಳನ್ನೂ ತಮ್ಮ ಕೋಣೆಗೆ ಕರೆಸಿಕೊಂಡು ಎಲ್ಲವನ್ನೂ ವಿಚಾರಿಸಿ ತಿಳಿದರು. ಕಡೆಗೆ ‘ಬಾಲರಾಜು ನೀನೊಬ್ಬ ರಾಜಕಾರಣಿ ಮಗ ಅನ್ನೋದುನನಗ್ಗೊತ್ತಿದೆ. ಆದರೂ ಒಂದು ಶಿಸ್ತಿನ ಸಂಪ್ರದಾಯದಂತೆ ಒಂದು ಅಪಾಲಜಿ ಲೆಟರ್ ಕೊಡು. ಇಲ್ಲದಿದ್ದರೆ ವಿಷಯ ತುಂಬಾ ಗಂಭೀರವಾಗುತ್ತೆ’ ಎಂದು ಆದೇಶವಿತ್ತರು. ಬಾಲರಾಜು ‘ನಾನ್ಯಾಕ್ಸಾರ್ ಅಪಾಲಜಿ ಬರಕೊಡ್ಬೇಕೂ ? ನಾನೇನು ಅಂಥಾ ದೊಡ್ಡ ತಪ್ಪು ಮಾಡಿದ್ನಾ ?” ಅಂತ ಮತ್ತೆ ತರಲೆ ಮಾಡಿದ. ಮುಖ್ಯೋಪಾಧ್ಯಾಯರಿಗೂ ಸಿಟ್ಟು ಬಂತು. ಒಂದು ಶಾಲೆಯ ಲೆಟರ್ಹೆಡ್ಕಾಗದದಲ್ಲಿ ಡಿಬಾರ್ ನೋಟೀಸನ್ನು ಬರೆದು ಅದಕ್ಕೆ ಸಹಿ ಹಾಕಿ ಅವನ ಮುಖಕ್ಕೆ ಎಸೆದು ‘ಯೂ ಆರ್ ಡಿಬಾರ್ಡ್ ಫ್ರಮ್ ದಿ ಸ್ಕೂಲ್, ಟಿಲ್ ಯುವರ್ ಫಾದರ್ ಅಪಾಲಜೈಸಸ್’ ಅಂತ ಗದರಿದರು. ಅವನು ಮುಖ ಕೆಂಪಗೆ ಮಾಡಿಕೊಂಡು ಕೆಣಕಿದ ಹಾವಿನಂತೆ  ನೋಡುತ್ತಿದ್ದ. ಮುಖ್ಯೋಪಾಧ್ಯಾಯರು ಜವರಯ್ಯನನ್ನು ಕೂಗಿ ಕರೆದಾಗ, ಅವರತ್ತದುರುಗುಟ್ಟಿ ನೋಡುತ್ತಲೇ ಹೊರನಡೆದ.ಮರುದಿನವೇ ಹಲವು ವಿದ್ಯಾರ್ಥಿಗಳೂ ಸೇರಿದಂತೆ ದೊಡ್ಡ ಗುಂಪೊಂದು ಶಾಲೆಯ ಪ್ರವೇಶ ಬಾಗಿಲಿನೆದುರು ಪ್ರತಿಭಟನೆ ಶುರು ಮಾಡಿತು. ‘ಹಿಟ್ಲರ್ ಶಾಹಿಗೆ ಧಿಕ್ಕಾರ, ಬೇಕು-ಬೇಕು ನ್ಯಾಯ ಬೇಕು’ ಎಂಬ ಘೋಷಣೆಯಿಂದ ಕೊಂಚ ಗಾಬರಿಗೊಂಡ  ಮುಖ್ಯೋಪಾಧ್ಯಾಯರು ಪೊಲೀಸರಿಗೆ ಹೇಳಿ ಕಳಿಸಿದರು. ಹತ್ತು ನಿಮಿಷದೊಳಗಾಗಿ ಇಬ್ಬರು ಖಾಕಿದಾರಿಗಳು ಧಾವಿಸಿ ಬಂದು, ಪ್ರತಿಭಟನಾಕಾರರನ್ನು ಗೇಟಿನಿಂದ ಹೊರಗೆ ಕಳಿಸಿದರು. ಪ್ರತಿಭಟನೆ ರಸ್ತೆಯುದ್ದಕ್ಕೆ ಸಾಗಿತು. ಎಂ.ಎಲ್.ಎ. ಸಿದ್ಧಪ್ಪನವರ ಹಿಂಬಾಲಕರು ಕೂಡಲೇ ಶಾಲೆಗೆ ಬಂದು, ‘ಏನೋ ಬಿಸಿ ರಕ್ತದ ಹುಡುಗ, ದುಡುಕಿ ತಪ್ಪು ಮಾಡಿದ್ದಾನೆ. ನಾವು ಅವನಿಗೆ ಅವರ ತಂದೆಯಿಂದ ಬುದ್ಧಿ ಹೇಳಸ್ತೀವಿ. ಎಂ.ಎಲ್.ಎ. ಸಾಹೇಬರು  ಊರಲ್ಲಿಲ್ಲ. ದಯವಿಟ್ಟು ಡಿಬಾರ್ ನೋಟೀಸನ್ನು ವಾಪಸ್ಸು ತಗೊಳ್ಳಿ’ ಅಂತಮುಖ್ಯೋಪಾಧ್ಯಾಯರನ್ನು ಕಳಕಳಿಯಿಂದ ಬೇಡಿದರು. ಅಷ ್ಟೇ ಅಲ್ಲ, ಒಂದು  ಮುಲಾಜಿಗೆಂಬಂತೆ ಬಾಲರಾಜುನಿಂದ ಒಂದು ಕ್ಷಮಾಪಣೆ ಪತ್ರಕ್ಕೆ ಸಹಿ ಹಾಕಿಸಿ ತಂದುಕೊಟ್ಟರು.  ವಿಷಯ ಅಲ್ಲಿಗೇ ಮುಗಿಯಲಿಲ್ಲ.ವಿದ್ಯಾರ್ಥಿಗಳ ಇಂಗ್ಲಿಷ್ ಭಾಷಾ ಮಟ್ಟವನ್ನು ಸುಧಾರಿಸುವ ಉದ್ದೇಶದಿಂದ  ಅರುಣಾಚಲಂ ಮಾಸ್ಟರ್ ಶಾಲಾ ಅವಧಿಯ ನಂತರ, ಪಕ್ಕದ ಮೈದಾನದಲ್ಲಿ ಪಾಠಮಾಡಲು ಶುರುಮಾಡಿದ್ದರು. ಅದರಂತೆ ಆ ಸಂಜೆ ಮಲ್ಲಿಕಾ ಸಹ ಪಾಠ ಮುಗಿಸಿಕೊಂಡು ಗೆಳತಿಯರ ಸಂಗಡ ಮನೆ ಕಡೆ ಹೋಗುತ್ತಿದ್ದಳು. ಸ್ವಲ್ಪ ದೂರದ ನಂತರ ಜೊತೇಲಿದ್ದ ಗೆಳತಿಯರಿಬ್ಬರೂ ಅವಳಿಂದ ಬೇರೆಯಾದರು. ಮುಂದೆ ಓಣಿಯಂತಿರುವ – ಹೆಚ್ಚು ಜನ ಸಂಚಾರವಿಲ್ಲದ ಬೀದಿಯಲ್ಲಿ ಮಲ್ಲಿಕಾ ಒಂಟಿಯಾಗಿ ಹೋಗುತ್ತಿದ್ದಳು. ಅದೇನೂ ಅವಳಿಗೆ ಅಪರೂಪವಾದುದಲ್ಲ. ಆದರೆ ಈ ದಿನ ಅವಳು ವೇಗವಾಗಿ ಹೆಜ್ಜೆ ಹಾಕುತ್ತಿದ್ದಂತೆ ಎದುರಿಗೆ ದಾಂಡಿಗನೊಬ್ಬ ಅಡ್ಡ ಬಂದು ‘ಮಲ್ಲಿಕಾ ಅಂದ್ರೆ ನೀನೇ ಏನು?’ ಅಂತ ತಿಂದು ಬಿಡುವನಂತೆ ಕೇಳಿದ. ಅವಳು ಹೌದೆಂಬಂತೆ ತಲೆಯಾಡಿಸಿದಳು. ಕೂಡಲೇ ಅವನು ಒಂದು ಶಿಳ್ಳೆ ಹಾಕಿದ. ಅಲ್ಲಲ್ಲಿ ಬಚ್ಚಿಟ್ಟುಕೊಂಡಿದ್ದ ಇನ್ನೂ ಮೂವರು ಅಖಾಡಕ್ಕಿಳಿದರು. ‘ಚೋಟುದ್ದ ಇದ್ದೀಯಾ? ಎಂ.ಎಲ್.ಎ. ಮಗನಿಗೇ ಸ್ಕೂಲಿಂದ ಡಿಬಾರ್ ಮಾಡುಸ್ತೀಯಾ? ಲೇ ಹಿಡ್ಕೊಳ್ರೋ ಅವಳ ಕೈನಾ!’ ಎಂದು ಆಜ್ಞೆ ಮಾಡಿದ. ಹಿಂದಿನಿಂದ ಅವಳ ಎರಡೂ ಕೈಗಳನ್ನು ಸೇರಿಸಿ ಒಬ್ಬ ಹಿಡಿದುಕೊಂಡ. ಅವಳು ಜೋರಾಗಿ ಕಿರುಚಿಕೊಂಡು, ಅವರ ಹಿಡಿತದಿಂದ ಬಿಡಿಸಿಕೊಳ್ಳಲು ಕೊಸರಾಡಿದಳು. ಆ ಕೊಸರಾಟದಲ್ಲಿ ಅವಳ ಬಲಗೈಯವಾಚು ಕೆಳಕ್ಕೆ ಬಿತ್ತು. ಅದನ್ನು ದಾಂಢಿಗ ತನ್ನ ಅಂಗಿ ಜೇಬಿಗೆ ಸೇರಿಸಿ ‘ಇದು ಲವ್ ಗಿಫ್ಟಾ’ ಅಂತ ವಿಕಟವಾಗಿ ನಕ್ಕ, ಅವಳು ಮತ್ತೊಮ್ಮೆ ಜೋರಾಗಿ ಕಿರುಚಿದಳು. ಅದನ್ನು ಕೇಳಿ ಲಾಠಿ ಹಿಡಿದ ನಾಲ್ಕಾರು ಕಟ್ಟುಮಸ್ತಾದ ಯುವಕರು ಓಡಿ ಬಂದು  ಏನಾಗಿದೆಯೆಂದು ನೋಡುವಷ್ಟರಲ್ಲಿ ಆ ಪುಂಡರೆಲ್ಲ ಪರಾರಿಯಾದರು. ಲಾಠಿ ಹಿಡಿದುಬಂದವರೆಲ್ಲ ಸಂಜೆ ಶಾಖೆಯ ಕೇಸರಿ ಸಂಘದವರು. ಅವರೆಲ್ಲ ಶಾಖೆ ಮುಗಿಸಿಕೊಂಡು  ಹಿಂದಿರುಗುತ್ತಿದ್ದವರು. ಹುಡುಗಿಯ ಅಸಹಾಯಕತೆಯನ್ನು ಕಂಡು ಅವಳಿಗೆ ಧೈರ್ಯ ಹೇಳಿ ಮನೆಯ ತನಕ ಬಿಟ್ಟು ಬಂದರು. ಈ ಸಂಗತಿ ಸುಂದರೇಶನಿಗೆ ತಿಳಿದು ಸಂತಸಪಟ್ಟನಷ್ಟೇ ಅಲ್ಲದೆ, ಕೇಸರಿ ಸಂಘದ ಕಾರ್ಯಾಲಯಕ್ಕೆ ಹೋಗಿ ಪ್ರಚಾರಕ ತಿಮ್ಮಪ್ಪನವರಿಗೆ ಧನ್ಯವಾದ ಹೇಳಿ ಬಂದ.ಅಂದಿನಿಂದ ಸುಂದರೇಶನಿಗೆ ಕೇಸರಿ ಸಂಘ ಕುರಿತಂತೆ ಹೆಚ್ಚು ಹೆಚ್ಚು ತಿಳಿಯುವ  ಆಸಕ್ತಿ ಹುಟ್ಟಿತು. ಹಾಸ್ಟೆಲಿನ ಮಿತ್ರರಾದ ಚಂದ್ರಶೇಖರ, ಸೂರಪ್ಪ, ಶ್ರೀರಾಮರೆಡ್ಡಿಅದುವರೆಗಾಗಲೇ ಸಂಘದ ಶಾಖೆಗೆ ಹೋಗಿ ಬರುತ್ತಿದ್ದು, ಒಮ್ಮೊಮ್ಮೆ ಸಂಜೆಯ ಪ್ರಾರ್ಥನೆ  ತಪ್ಪಿಸಿಕೊಳ್ಳುತ್ತಿದ್ದರು. ಯಾರಾದರೂ ದೊಡ್ಡವರು ಕೇಳಿದರೆ ಆಟವಾಡಲುಹೋಗುತ್ತಿರುವುದಾಗಿ ಹೇಳುತ್ತಿದ್ದರು. ಸಂಘದ ಬಗ್ಗೆ ಹೆಚ್ಚಿನದನ್ನು ಅವರು ಸುಂದರೇಶನಿಗೆ  ಮಾತ್ರ ತಿಳಿಸುತ್ತಿದ್ದರು. ‘ಮಲ್ಲಿಕಾಪಹರಣ’ದ ಪ್ರಕರಣದ ನಂತರ, ಒಂದು ಸಂಜೆ ಅವನುಕೂಡಾ ಹೋದ. ಕೇಸರಿ ಬಣ್ಣದ ಧ್ವಜವನ್ನು ‘ಭಗವಾಧ್ವಜ’ ವೆನ್ನುತ್ತಾರೆಂಬ ಸಂಗತಿತಿಳಿದಿದ್ದು ಆಗಲೇ. ಅಲ್ಲಿ ನಡೆಯುತ್ತಿದ್ದ ಕಬಡ್ಡಿ-ಖೋಖೋನಂತಹ ದೇಹಶ್ರಮದ ಕೇಸರಿ ಮತ್ತು ಬಿಳಿ161 162ದೇಶೀಯ ಕ್ರೀಡೆಗಳು, ಆಟದ ನಂತರ ನಡೆಸಲಾಗುವ ಚಿಂತನ-ಮಂಥನ, ಸಾಲುಸಾಲುಗಳಲ್ಲಿ ಧ್ವಜದೆದುರು ನಿಂತು ಬಲಗೈಯ ಹಸ್ತವನ್ನು ಎದೆಯ ಮೇಲೆ ವಾಟವಾಗಿ ಹಿಡಿದು ‘ನಮಸ್ತೆ ಸದಾವತ್ಸಲೇ ಮಾತೃಭೂಮೇ’ ಎಂಬ ಪ್ರಾರ್ಥನೆ, ಕೊನೆಯಲ್ಲಿ ‘ಏಕ್-ದೋ- ತೀನ್’ನ ಆದೇಶದಂತೆ ಮಾಡುವ ಧ್ವಜ ಪ್ರಣಾಮ – ಎಲ್ಲವೂ ಅತ್ಯಂತ ಶಿಸ್ತು ಬದ್ಧ. ಸುಂದರೇಶ ಸಂಜೆಯ ಬದುಕಿನ ಹೊಸ ಆಯಾಮವೊಂದನ್ನು ಕಂಡ ! ಅಲ್ಲಿಂದ ಅವನು ಸಂಜೆ ಶಾಖೆಯ ಶಾಶ್ವತ ಸ್ವಯಂ ಸೇವಕನಾದ. ಶಾಖೆಯು ನಡೆಯುತ್ತಿದ್ದುದು ಕೋರ್ಟ್ ಆವರಣದ ಬದಿಯಲ್ಲಿನ ಸರ್ಕಾರಿ ಮಾಧ್ಯಮಿಕ ಶಾಲೆಯ ಬಯಲಿನಲ್ಲಿ. ವಿಶಾಲವಾಗಿ ಹರಡಿದ್ದ ಅರಳೀ ಮರಗಳು ಸಂಜೆಯ ನೆರಳನ್ನು  ಉದ್ದ ಮಾಡುತ್ತಿದ್ದು, ವ್ಯಾಯಾಮಕ್ಕೆ ಆಹ್ವಾದಕರ ಪರಿಸರವನ್ನು ಒದಗಿಸಿದ್ದವು. ಪ್ರಚಾರಕ ತಿಮ್ಮಪ್ಪನವರು ಧಾರಾಪುರಕ್ಕೆ ಬಂದ ನಂತರ ಸಂಘ ಬೆಳೆಯುತ್ತಾ ಬಂದಿದೆ. ದೈನಂದಿನ ಆಟಪಾಟಗಳ ಹೊಣೆಯನ್ನು ರಾಮಕೃಷ್ಣಪ್ಪ ಎಂಬುವರು ಹೊತ್ತಿದ್ದರು. ಸಂಜೆಯ ಶಾಖೆಯು ಸೂರ್ಯಾಸ್ತಮದ ವೇಳೆಗೆ ಮುಗಿದರೂ, ತಿಮ್ಮಪ್ಪನವರೊಡನೆ ತನಗಿರುವ  ಹಲವು ಸಂದೇಹಗಳ ಕುರಿತಂತೆ ಸಂವಾದಕ್ಕೆ ತೊಡಗುತ್ತಿದ್ದ ಸುಂದರೇಶ, ಹಾಸ್ಟೆಲಿಗೆ ಹಿಂದಿರುಗುವ ವೇಳೆಗಾಗಲೇ ಪ್ರಾರ್ಥನೆ ಮುಗಿದಿರುತ್ತಿತ್ತು. ಹೀಗೆ ಒಂದು ವಾರ ಕಾಲ ತಪ್ಪಿಸಿಕೊಂಡ ನಾಲ್ವರಿಗೂ ವೆಂಕಟಾಚಲಯ್ಯನವರಿಂದ ಬುಲಾವ್ ಬಂತು. ಹಾಸ್ಟೆಲಿನಲ್ಲಿ ಚಪ್ಪಡಿ ಕಲ್ಲುಗಳ ಅಂಗಳವಿರುವುದಿರಂದ, ಅಲ್ಲಿ ಆಟಗಳಿಗೆ ಸಾಧ್ಯವಾಗುತ್ತಿಲ್ಲ – ಅದರಿಂದಾಗಿ ದಿನವೂ ಮೈದಾನಕ್ಕೆ ಹೋಗುತ್ತಿರುವುದಾಗಿ ಎಲ್ಲರೂ ಸಮರ್ಥಿಸಿದರೂ, ಮಾಲಿಕರುಅದನ್ನು ಒಪ್ಪಲಿಲ್ಲ. ನೀವೆಲ್ಲಿಗೇ ಹೋಗಿ, ಸಂಜೆ ಪ್ರಾರ್ಥನೆಗೆ ತಪ್ಪಿಸಿಕೊಂಡರೆ ನಿಮಗೆ ಹಾಸ್ಟೆಲಿನಲ್ಲಿ ಜಾಗ ಇರುವುದಿಲ್ಲ ಎಂಬ ಎಚ್ಚರಿಕೆ ನೀಡಿ ಕಳಿಸಿದರು.ಸುಂದರೇಶ ದಿನವೂ ಶಾಖೆಗೆ ಹೋಗಿ ಬರುತ್ತಿದ್ದುದನ್ನು ತಿಳಿದ ಬಾಲರಾಜು ಕೇಸರಿ ಸಂಘದ ಬಗ್ಗೆ ಅಪಪ್ರಚಾರ ಪ್ರಾರಂಭಿಸಿದ. ಅಂಥ ಪ್ರವೃತ್ತಿ ಅಪ್ಪನಿಂದ ಬಂದುದೆಂದು ಪ್ರತ್ಯೇಕ ಹೇಳಬೇಕಾಗಿಲ್ಲ. ಕೇಸರಿ ಸಂಘವೇ ಗಾಂಧೀಜಿಯವರ ಹತ್ಯೆಗೆ ನೇರ ಹೊಣೆ ಎಂಬ ಬಿಳಿ ಪಕ್ಷದವರ ಪ್ರಚಾರ ಹಳೆಯದೇ ಆದರೂ, ಈ ಊರಿನ ಮಟ್ಟಿಗೆ ಅದು ಮತ್ತೊಮ್ಮೆ ಚಿಗುರೊಡೆಯಲಾರಂಭಿಸಿತು. ಬಾಲರಾಜುಗೆ ಮಲ್ಲಿಕಾ-ಸುಂದರೇಶರ ನಡುವೆ  ಸಂಬಂಧ ಕಲ್ಪಿಸಿ, ಮತೀಯ ಸಾಮರಸ್ಯಕ್ಕೆ ಬೆಂಕಿ ಹೊತ್ತಿಸಬೇಕೆಂಬ ದುರ್ಬಯಕೆ ಹುಟ್ಟಿತು. ಎಂ.ಎಲ್.ಎ. ಮಕ್ಕಳಿಗೆ ಯಾವ ರೀತಿಯ ಗಲಭೆಗಳನ್ನಾದರೂ ಎಬ್ಬಿಸಲು ಸಾಧ್ಯ.‘ಕೇಸರಿ ಪಡೆಯ ಪಡ್ಡೆಗೆ ಮುಸ್ಲಿಂ ಹುಡುಗಿಯ ಮೇಲೆ ಕಣ್ಣು’ ಎಂಬ ಗೋಡೆ ಬರಹಗಳು ಯಾವಾಗ ಊರಿನಲ್ಲೆಲ್ಲ ಕಾಣಿಸಿಕೊಂಡವೋ, ಅಂದಿನಿಂದ ಮುಸ್ಲಿಮರಿಗಿಂತ ಹೆಚ್ಚಾಗಿ ಎಂಎಲ್ಎ ಬೆಂಬಲಿತ ಪುಂಡು ಹುಡುಗರ ದಾಂಧಲೆ ಹೆಚ್ಚತೊಡಗಿತು. ಪೊಲೀಸರ ಕಣ್ಣು ತಪ್ಪಿಸಿ ಯಾವಾಗಲೋ-ಎಲ್ಲೋ ಒಂದು ಕಡೆ ಅಂಗಡಿಗಳ ಮೇಲೆ ಕಲ್ಲು ತೂರುವುದು, ಬಸ್ಸುಗಳ ಮೇಲೆ ಘೋಷಣಾ ಪತ್ರಗಳನ್ನು ಅಂಟಿಸುವುದು ಆಗುತ್ತಿತ್ತು. ಇದ್ದಕ್ಕಿದ್ದಂತೆ  ಒಂದು ರಾತ್ರಿ ಮುಸ್ಲಿಮರು ನಡೆಸುತ್ತಿದ್ದ ಚಪ್ಪಲಿ ಅಂಗಡಿ, ಸೈಕಲ್ ಷ ಾಪುಗಳು ಬೆಂಕಿಗಾಹುತಿಯಾದವು. ಬಸ್ ಸ್ಟ್ಯಾಂಡಿನ ಹಣ್ಣಿನಂಗಡಿಗಳು ಧಾಳಿಗೊಳಗಾದವು.ಇಸ್ಲಾಮಿಯಾ ಲಾರಿ ಸರ್ವೀಸ್ನ ಟೈರುಗಳು ಸುಟ್ಟವು. ಅದೇ ರಾತ್ರಿ ಬೇರೆ ಬೇರೆ ಊರುಗಳಿಂದ ಲಾರಿಗಳಲ್ಲಿ ಬಂದ ಮುಸಲ್ಮಾನರು ಚಿಲ್ಲರೆ ಅಂಗಡಿ, ದಾಸ್ತಾನು ಮಳಿಗೆ, ಬಟ್ಟೆಯ ಅಂಗಡಿಗಳಿಗೆ ಬೆಂಕಿ ಹೊತ್ತಿಸಿದರು. ಚಾಕು ಚೂರಿಗಳ ಇರಿದಾಟ ಎಗ್ಗಿಲ್ಲದೆ   ಸಾಗಿ ಒಂದಿಬ್ಬರು ಪ್ರಾಣ ನೀಗಿದರು. ಆ ನಂತರವಷ್ಟೆ ಎಚ್ಚೆತ್ತ ಪೊಲೀಸು-ಮೀಸಲು ಪಡೆಯ ಶಸ್ತ್ರಧಾರಿಗಳನ್ನು ಕರೆಸಿಕೊಂಡು ಗಲಭೆಯನ್ನು ತಹಬಂದಿಗೆ ತಂದಿದ್ದು. ಆ ಹೋರಾಟದಲ್ಲಿ ಕೆಲವು ಪೊಲೀಸರೂ ಗಾಯಗೊಂಡರು. ಊರಿನಲ್ಲಿ ಎರಡು ದಿನಗಳ ಕಾಲ ನಿಷೇದಾಜ್ಞೆ ಜಾರಿಯಾಯಿತು. ಅದನ್ನು ಉಲ್ಲಂಘಿಸಿದ ಒಂದು ಗುಂಪಿನ ಮೇಲೆಪೊಲೀಸರು ಆಶ್ರುವಾಯು ಪ್ರಯೋಗಿಸಿದರೂ ನಿಯಂತ್ರಣಕ್ಕೆ ಬಾರದಿದ್ದಾಗ ಗುಂಡು ಹಾರಿಸಲೆ ಬೇಕಾಯಿತು. ಅದರಿಂದಲೂ ಇಬ್ಬರು ಸತ್ತು, ಹತ್ತಾರುಮಂದಿಗೆ ಗಾಯವಾಯಿತು.ಆ ಮೆಲೆ ಊರಿನ ಎರಡೂ ಕೋಮುಗಳ ಹಿರಿಯರು ಜಿಲ್ಲಾಧಿಕಾರಿಗಳ ಮಧ್ಯಸ್ಥಿಕೆಯಲ್ಲಿ ಸಂಧಾನ ನಡೆಸಿ, ಊರಿನ ಪ್ರಮುಖ ರಸ್ತೆಗಳಲ್ಲಿ ಶಾಂತಿ ಮೆರವಣಿಗೆ ಹೋದರು. ಈ ಗಲಭೆಗೆ ಕೇಸರಿ ಸಂಘವೇ ಕಾರಣವೆಂದು ಬಿಳಿ ಪಕ್ಷದ ಮುಖಂಡರು ದೂರು ನೀಡಿದ್ದರಿಂದ, ತಿಮ್ಮಪ್ಪನವರೂ ಸೇರಿದಂತೆ ಕೆಲವರನ್ನು ವಿಚಾರಣೆಗೆ ಕರೆಸಿದರು. ಆದರೆ ಅದು ದೂರು ನೀಡಿದವರಿಗೇ ತಿರುಗು ಬಾಣವಾಯಿತು. ‘ಮಲ್ಲಿಕಾಪಹರಣ’  ಯತ್ನದ ಪ್ರಮುಖ ಆರೋಪಿ ಬಾಲರಾಜುವನ್ನು ಬಂಧಿಸಿದಾಗ ನಿಜಹೂರಣ ಹೊರಬಿತ್ತು.  ಅವನಿಗೆ ಎಂಎಲ್ಎ ಅವರ ಮುಚ್ಚಳಿಕೆಯಂತೆ ಜಾಮೀನು ಸಿಕ್ಕತಾದರೂ, ಅವನನ್ನುಶಾಲೆಯಿಂದ ಡಿಬಾರ್ ಮಾಡುವ ಶಿಕ್ಷೆಯಿಂದ ತಪ್ಪಿಸಲಾಗಲಿಲ್ಲ. ಈ ಗಲಭೆಯಿಂದ ಹೆದರಿದ ಸುಂದರೇಶ ನಾಲ್ಕುದಿನಗಳ ಕಾಲ ಸಂಘದ ಶಾಖೆಗೆ ಹೋಗಲಿಲ್ಲ. ಆಗ ತಿಮ್ಮಪ್ಪನವರೇ ಅವನನ್ನು ಕಾಣಲು ಹಾಸ್ಟೆಲಿಗೆ ಬಂದರು. ಅದಕ್ಕೆ  ಮೊದಲು ಅವರೆಂದೂ ಇಲ್ಲಿಗೆ ಕಾಲಿಟ್ಟಿದ್ದವರೇ ಅಲ್ಲ. ಸುಂದರೇಶನಿಗೂ ಉಳಿದ ಮೂವರಿಗೂ ಅವರು ಧೈರ್ಯ ತುಂಬಿದರು. ಸಂಘವು ಇಂತಹ ಅಗ್ನಿಪರೀಕ್ಷೆಗಳನ್ನುಎಷ್ಟೋ ಬಾರಿ ಎದುರಿಸಿದ್ದಿದೆ. ಕೇಸರಿ ಎಂಬುದು ಉರಿಯುವ ಜ್ವಾಲೆ-ಆಗಷ್ಟೇ  ಮೂಡುತ್ತಿರುವ ಸೂರ್ಯನ ಬಣ್ಣ ತಾನೆ. ಕೇಸರಿಯು ಧೈರ್ಯ ಪರಾಕ್ರಮಗಳ ಸಂಕೇತ ಎಂದೆಲ್ಲಾ ಹುರುದುಂಬಿಸಿದರು. ಹಾಗೆಯೇ ಬರಲಿರುವ ದಸರಾ ಉತ್ಸವದಲ್ಲಿ ಗಣವೇಷದೊಂದಿಗೆ ಪಥ ಸಂಚಲನದಲ್ಲಿ ಭಾಗವಹಿಸಬೇಕೆಂದೂ ಕೇಳಿಕೊಂಡರು. ಬಿಳಿಯ ಅಂಗಿ-ಖಾಕಿ ಚಡ್ಡಿ-ಕರಿಯ ಟೊಪ್ಪಿಗೆ ಧರಿಸಿದ ಸ್ವಯಂ ಸೇವಕನಿಗೆ ಗಣವೇಷಧಾರಿ ಎನ್ನುತ್ತಾರೆ.ಸರ್ಕಾರಿ ಪದವಿ ಪೂರ್ವ ಕಾಲೇಜಿನ ವಿಶಾಲ ಮೈದಾನದಲ್ಲಿ ಕೇಸರಿ ಸಂಘದ ಜಿಲ್ಲ್ಲಾ ಸಮಾವೇಶ ಆಯೋಜಿತವಾಗಿತ್ತು. ಊರಿಗೆ ಊರೇ ಭಗವಾಧ್ವಜ-ಅದೇ ಬಣ್ಣದ ಕೇಸರಿ ಮತ್ತು ಬಿಳಿ  ತೋರಣಗಳಿಂದ ಸಂಭ್ರಮಿಸುತ್ತಿತ್ತು. ಪ್ರಮುಖ ಸ್ಥಳಗಳಲ್ಲಿ ಸಮಾವೇಶ ಕುರಿತ ದೊಡ್ಡ  ದೊಡ್ಡ ಫಲಕಗಳು ಆ ಸಂಭ್ರಮದ ವಿವರಗಳನ್ನು ತಿಳಿಸುವಂತಿದ್ದವು. ವಿಜಯದಶಮಿಯಂದುಮಧ್ಯಾಹ್ನ ಮೂರು ಗಂಟೆಗೆ ಸರಿಯಾಗಿ ಮೈದಾನದಲ್ಲಿ ಧ್ವಜವಂದನೆ ಸ್ವೀಕರಿಸಿದ ಸಾವಿರಾರು  ಸ್ವಯಂ ಸೇವಕರು ಎಡಭುಜದ ಮೇಲೆ ದಂಡ ಹಿಡಿದು ಪಥ ಸಂಚಲನ ಹೊರಟರೆಮುಂಚೂಣಿಯಲ್ಲಿ ಧ್ವಜಗಳೊಂದಿಗೆ ಬ್ಯಾಂಡ್ ನುಡುಸುತ್ತ ನಡೆಯುತ್ತಿದ್ದರು. ರಸ್ತೆಗಳಲ್ಲಿ ಇದಕ್ಕೆ ಶುಭ ಹಾರೈಸುವಂತೆ ರಂಗೋಲಿಗಳು ಕಂಗೊಳಿಸುತ್ತಿದ್ದವು. ಸುಮಾರು ಮೂರು ಗಂಟೆಗಳ ಕಾಲ ಊರಿನ ಪ್ರಮುಖ ರಸ್ತೆಗಳಗುಂಟ ಸಾಗಿದ ಈ ಭವ್ಯ ಮೆರವಣಿಗೆಯಮುಂಭಾಗದಲ್ಲಿ ರಥದಾಕಾರದಲ್ಲಿ ಸಿಂಗಾರಗೊಂಡ ವಾಹನದಲ್ಲಿ ಅನ್ನದಾನ-ವಿದ್ಯಾದಾನದಲ್ಲಿ ನಡೆದಾಡುವ ದೇವರೆನಿಸಿದ ಶ್ರೀ ಶ್ರೀ ಶಿವ ಪುತ್ರ ಸ್ವಾಮೀಜಿಗಳು ತಮ್ಮ ದಿವ್ಯ ತೇಜಸ್ಸಿನಿಂದ ಬೆಳಗುತ್ತಿದ್ದರು. ಸುಂಕುಂ ವೆಂಕಟಾಚಲಯ್ಯನವರ ಮನೆ ಮುಂದೆ ಮೆರವಣಿಗೆ ಸಾಗಿದಾಗ, ಆ ಮಹನೀಯರು ಹೊರಬಾಗಿಲನ್ನು ಹಾಕಿಕೊಂಡು ಕಿಟಕಿ ಕಂಡಿಯಿಂದಲೇ ವೀಕ್ಷಿಸಿ ಅಸೂಯೆಗೊಂಡಿರಬೇಕೆಂದು ಸುಂದರೇಶ ಊಹಿಸಿದ.ಮೂರು ಗಂಟೆಗಳ ಪಥ ಸಂಚಲನ ಮುಕ್ತಾಯಗೊಂಡು, ಅದು ಹೊರಟ ಸ್ಥಳಕ್ಕೆ ಬಂದಾಗ ವೇದಿಕೆಯ ವಿದ್ಯುದ್ದೀಪಗಳು ಝಗಝಗಿಸಿದವು. ಮೈದಾನ ಕಂಬದ ದೀಪಗಳೂ ಹೊತ್ತಿಕೊಂಡವು. ಸ್ವಯಂ ಸೇವಕರು ನಾನಾ ಪ್ರಕಾರದ ಕವಾಯತುಗಳನ್ನು ಮಾಡಿದ್ದನ್ನು ತುಂಬಿದ ಜನಸ್ತೋಮ ನಿಬ್ಬೆರಗಿನಿಂದ ನೋಡಿತು. ಸ್ವಾಮಿಗಳು ತಮ್ಮ ಭಾವಣದಲ್ಲಿ ಹಲವಾರು ಉಪನಿಷತ್ ವಾಕ್ಯಗಳನ್ನೂ, ಶರಣರ- ಸರ ವಚನಗಳನ್ನೂ ಉಲ್ಲೇಖಿಸುತ್ತಾ ಹಿಂದೂ ರಾಷ್ಟ್ರದ ಪರಿಕಲ್ಪನೆ ಮತ್ತು ಇಂದಿನ ಸ್ಥಿತಿಗತಿಗಳ ಚಿತ್ರವನ್ನು ತೆರೆದಿಟ್ಟು ಎಲ್ಲರನ್ನೂ ಮಂತ್ರಮುಗ್ಧರನ್ನಾಗಿ ಮಾಡಿದರು. ಒಟ್ಟಿನಲ್ಲಿ ಹೇಳುವುದಾದರೆ ಧಾರಾಪುರದ ಚರಿತ್ರೆಯಲ್ಲೇ ಆ ದಿನವನ್ನು ‘ಅತ್ಯಂತ ಸ್ಮರಣೀಯ ದಿನ’ ವೆನ್ನಬಹುದು. ಯಾವೊಬ್ಬ ರಾಜಕಾರಣಿಯೂ  ವೇದಿಕೆಯ ಮೇಲಿಲ್ಲದೆ ಇದ್ದುದು ಗಮನಾರ್ಹ ಸಂಗತಿ. ಈ ಭವ್ಯ ಸಮಾವೇಶದಿಂದ ಸುಂದರೇಶ ಮತ್ತು ಅವನ ಮೂವರು ಮಿತ್ರರಿಗಾದ ಲಾಭವೆಂದರೆ, ಶಿಸ್ತು ಉಲ್ಲಂಘನೆಯ ಮೇಲೆ ಅವರಿಗೆಲ್ಲಾ ಎತ್ತಂಗಡಿಯ ಕಟ್ಟಾದೇಶ ದೊರಕಿದ್ದು! ಆದರೆ “ಚಿಂತಿಸಬೇಡಿ, ಸಂಘದ ಕಾರ್ಯಾಲಯ ವಿಶಾಲವಾಗಿದೆ. ನಾಳೆಯೇ ಬಂದು ಬಿಡಿ” ಎಂದು ತಿಮ್ಮಪ್ಪನವರೇ ಅಭಯ ನೀಡಿದರು. ಅದರಂತೆ ಮಾರನೆಯ ದಿನವೇ ಆ ನಾಲ್ವರೂ ತಮ್ಮ ಪುಸ್ತಕ ಬಟ್ಟೆಗಳೊಡನೆ ಹತ್ತಿರವೇ ಇದ್ದ ‘ಗೀತಾ ಭವನ’ ಕಾರ್ಯಾಲಯದಲ್ಲಿ ತಳವೂರಿದರು. ಆವರೆಗಾಗಲೇ ಕಾರ್ಯಾಲಯದಲ್ಲಿ ನಾಲ್ವರು ಹಿರಿಯ ಸ್ವಯಂ ಸೇವಕರಿದ್ದರು. ಆ ಪೈಕಿ ಒಬ್ಬರು ಖಾಸಗಿ ಬ್ಯಾಂಕೊಂದರ ಲೆಕ್ಕಾಧಿಕಾರಿ, ಇನ್ನೊಬ್ಬರು ಪಾಲಿಟೆಕ್ನಿಕ್ನ ಬೋಧಕರು, ಮತ್ತೊಬ್ಬರು ಸಂಘದ ಪತ್ರಿಕೆಯ ಹಂಚಿಕೆದಾರರು  – ಹೀಗೆ. ತಿಮ್ಮಪ್ಪನವರು ಕೊಡಗಿನ ಕಾಫಿ ತೋಟದ ಮಾಲೀಕರೊಬ್ಬರ ಮಗ.ಬಿಎಸ್ಸಿ ಮುಗಿಸಿದ ನಂತರ ಯಾವ ಕೆಲಸಕ್ಕೂ ಹೋಗದೆ ಪೂರ್ಣ ಪ್ರಮಾಣದ  ಪ್ರಚಾರಕರಾಗಿ ರಾಜ್ಯದ ನಾನಾ ಭಾಗಗಳಲ್ಲಿ ಸಂಚರಿಸಿದವರು. ಸಂಘಕ್ಕೆ ಊರಿನ ಹಲವು ಮಂದಿ ಕಾಣಿಕೆ ರೂಪದಲ್ಲಿ ಹಣ ನೀಡುತ್ತಿದ್ದುದು ಸುಂದರೇಶನಿಗೆ ಆಗಲೇ ತಿಳಿದಿದ್ದು. ಆದರೆ ಕಾರ್ಯಾಲಯ ಕಟ್ಟಡಕ್ಕೆ ತಿಂಗಳು-ತಿಂಗಳೂ ತೆರಬೇಕಾದ ಬಾಡಿಗೆ, ಊಟ ತಿಂಡಿ ಖರ್ಚು – ಇಂತಹ ಸಂಗತಿಗಳು ಈ ನಾಲ್ವರ ಗಮನಕ್ಕೆ ಉಳಿದವರು ಎಂದೂ ತರುತ್ತಿರಲಿಲ್ಲ.ಸಂಘದ ಸ್ವಯಂ ಸೇವಕ ಎಂದರೆ, ತಾನು ಸಮಾಜದಿಂದ ಪಡೆದಿದ್ದಕ್ಕಿಂತ ಹೆಚ್ಚಾಗಿ  ಸಮಾಜಕ್ಕೆ ನೀಡುವಂಥವನು. ಆಡಂಬರವಿಲ್ಲದ ಜೀವನ ವಿಧಾನದಿಂದ ಅದು ಸಾಧ್ಯ ಎಂಬುದನ್ನು ತಿಮ್ಮಪ್ಪನವರು ಮೇಲಿಂದ ಮೇಲ ಹೇಳುತ್ತಿದ್ದವರು. ಕಾಫಿ, ಟೀ, ಸಿಗರೇಟು, ಮಧ್ಯಪಾನ ಇವೆಲ್ಲ ಸ್ವಯಂ ಸೇವಕರಿಗೆ ನಿಷಿದ್ಧ. ಆದರೆ ಸ್ವಯಂ ಸೇವಕರಲ್ಲಿ ಹೆಚ್ಚಿನವರು ಜೀವನಪೂರ್ತಿ ಬ್ರಹ್ಮಚಾರಿಗಳಾಗಿಯೇ ಉಳಿಯುವರೇಕೆಂಬುದನ್ನು ಸುಂದರೇಶ ತುಂಬಾ  ಯೋಚಿಸುತ್ತಿದ್ದ.ಕಾರ್ಯಾಲಯದ ದಿನಚರಿಯು ಮಾತ್ರ ವಿದ್ಯಾರ್ಥಿ ಬದುಕಿಗೊಂದು ಹೊಸ ಆಯಾಮ ನೀಡುತ್ತದೆ ಎಂಬುದನ್ನು ಅಲ್ಲಿಗೆ ಹೋದ ಎರಡು ದಿನಗಳಲ್ಲೇ ಅವನಿಗೆ ತಿಳಿಯಿತು. ಸೂರ್ಯೋದಯಕ್ಕೆ ಮುಂಚೆಯೇ ಏಳುವ ಅಭ್ಯಾಸ ಗ್ರಾಮೀಣ ವಿದ್ಯಾರ್ಥಿಗಳಿಗೆ ಮುಂಚಿನಿಂದ ಬಂದಿರುವುದೇ. ಆದರೆ ಹಾಸ್ಟೆಲಿನಲ್ಲಿ ಇದ್ದಷ್ಟು ದಿನ ಅದು ಮರೆತ ಅಭ್ಯಾಸವಾಗಿತ್ತು. ಹಾಸಿಗೆ ಬಿಟ್ಟೆದ್ದ ಒಡನೆಯೇ ಕುಳಿತು ಎರಡೂ ಕರಗಳನ್ನು ಕಣ್ಣು-  ಕೆನ್ನೆಗಳ ಮೇಲೆ ಸವರಿ ಅವುಗಳನ್ನು ಮತ್ತೆ ತೊಡೆಯ ಮೇಲಿರಿಸಿ
‘ಕರಾತ್ರೇ ವಸತೇ ಲಕ್ಷ್ಮೕ|
ಕರಮೂಲೇತು ಸರಸ್ವತೀ|| ಕರಮೂಲೇತು ಸದಾ ಗೌರೀ |
ಪ್ರಭಾತೇ ಕರದರ್ಶನಂ||’ ಅಂತಪ್ರಾರ್ಥಿಸಿಯೇ ಮುಂದಿನ ಎಲ್ಲ ಕಾರ್ಯಗಳಿಗೂ ಚಾಲನೆ ನೀಡುವುದು ಇಲ್ಲಿಯ ಅಭ್ಯಾಸ.  ಹಲ್ಲುಜ್ಜಿ ಮುಖ ಕೈಕಾಲು ತೊಳೆದ ನಂತರ ಮಿತ ಸಕ್ಕರೆಯ ಹಾಲು ಸೇವನೆ, ಸ್ನಾನದನಂತರದ ತಿಂಡಿ-ಅಡುಗೆ ಸಿದ್ಧತೆಯಲ್ಲಿ ಹಿರಿಯರು ತೊಡಗಿದರೆ, ಈ ವಿದ್ಯಾರ್ಥಿಗಳು  ಸಣ್ಣ ಪುಟ್ಟ ನೆರವು ನೀಡುವರು. ನಂತರ ಎರಡು ಗಂಟೆಗಳ ಕಾಲ ಗಂಭೀರ ಓದು- ಬರಹ. ತಿಂಡಿಯಾದ ನಂತರ ಶುಭ್ರ ಬಟ್ಟೆ ಧರಿಸಿ ಶಾಲೆಗೆ ಹೊರಡುವುದು. ಮಧ್ಯಾಹ್ನ ಊಟಕ್ಕೆ ವಾಪಸಾತಿ. ಸಂಜೆ ಹಾಲು ಸೇವಿಸಿ ಶಾಖೆಗೆ ಹಾಜರಾಗುವುದು. ಹೀಗೆ ಸಾಗುವುದು ದಿನಚರಿ. ರಾತ್ರಿ ವೇಳೆ ‘ಸಹನೋಭವತು, ಸಹನೋ ಭುನಕ್ತು, ಸಹವೀರ್ಯಂಕರವಾವಹೈ | ತೇಜಸ್ವಿ ನಾಮದೀತ ಮಸ್ತು | ಓಂ ಶಾಂತಿ ಶಾಂತಿ ಶಾಂತಿಃ – ಎಂಬ ಶಾಂತಿ  ಮಂತ್ರವನ್ನು ಸಾಮೂಹಿಕವಾಗಿ ಹೇಳಿದ ನಂತರವೇ ಊಟ ಮಾಡಬೇಕು.ಕಾರ್ಯಾಲಯದ ಒಂದು ತಿಂಗಳ ವಾಸ ನಾಲ್ವರು ವಿದ್ಯಾರ್ಥಿಗಳ ಶಿಸ್ತಿನ ಬದುಕಿಗೆ ಒಂದು ತರಬೇತಿಯಂತಿತ್ತು. ಅದೊಂದು ಶಾಲಾ ರಜಾ ದಿನದ ಬೆಳಗ್ಗೆ ಸುಂದರೇಶ ಕಾರ್ಯಾಲಯದ ಮಾಳಿಗೆಯಲ್ಲಿ ನಿಂತು ಸೂರ್ಯಪ್ರಭೆಯನ್ನು ವೀಕ್ಷಿಸುತ್ತ ನಿಂತಿದ್ದ. ಹಿಂದಿನಿಂದ ಬಂದ ತಿಮ್ಮಪ್ಪನವರು165 166ಅವನ ಭುಜನ ಮೇಲೆ ಕೈಯಿಟ್ಟು ‘ಏನೋ ಗಹನ ಚಿಂತನೆ ನಡೆದಿದೆ!’ ಅಂತ ಮೆಲು ನಕ್ಕರು. ಇವನು ಭಾವಲೋಕದಿಂದ ಇಳಿದು ಬಂದವನಂತೆ ‘ಪ್ರಚಾರಕರೇ, ನಾವಿಲ್ಲಿಗೆ ಬಂದು ಒಂದು ತಿಂಗಳಾಯಿತು. ನಮ್ಮ ದಿನ ನಿತ್ಯದ ಊಟ ತಿಂಡಿಗೆ ಈವರೆಗೆ ಹಣ ಕೊಟ್ಟಿಲ್ಲ. ನಿಮಗೆ ಭಾರವಾಗುತ್ತಿದ್ದೇವೆ ಎನಿಸುತ್ತಿದೆ’ ಎಂದ. ಅವರು ನಗುತ್ತಲೇ ‘ನೀವು ಸಮಾಜದ ಒಂದು ಭಾಗವೇ ಆದರೂ, ಹಣ ಬಲವಿಲ್ಲದವರು. ನಮಗೆ ಮಾಡಿಕೊಳ್ಳುವುದನ್ನೇ ನಿಮ್ಮೊಂದಿಗೆ ಹಂಚಿಕೊಳ್ಳುತ್ತಿದ್ದೇವೆ. ಸಂಘದ ಮೂಲ ಉದ್ದೇಶವೇ ಸಮಾಜದ ಋುಣ ತೀರಿಸುವುದು. ಏಕೆಂದರೆ ಈ ಸಮಾಜಕ್ಕೆ ನಾವು ಕೊಟ್ಟಿರುವುದಕ್ಕಿಂತಪಡೆದಿರುವುದೇ ಜಾಸ್ತಿ.’  ಸುಂದರೇಶ ಮುಂದುವರೆದು ‘ನಿಜಕ್ಕೂ ವಿದ್ಯಾರ್ಥಿ ಜೀವನಕ್ಕೆ ಇಂತಹ ಸುಂದರಆಯಾಮವಿರುತ್ತದೆ ಎಂಬುದನ್ನು ತಿಳಿದಿದ್ದು ಇಲ್ಲಿಗೆ ಬಂದಮೇಲಷ್ಟೆ. ಇಂದಿನ ಎಲ್ಲವಿದ್ಯಾರ್ಥಿಗಳಿಗೂ ಇಂತಹ ಆಯಾಮ ಸಿಗುವುದಾದರೆ, ನಮ್ಮ ದೇಶದ ಭವಿಷ ್ಯ  ಹೇಗಿರಬಹುದೆಂದು ಆಲೋಚಿಸುತ್ತಿದ್ದೆ’ ಎಂದ. ಅದಕ್ಕೆ ತಿಮ್ಮಪ್ಪನವರು ‘ಭೂಮಿಯಲ್ಲಿ ಆಹಾರ ಧಾನ್ಯ, ತರಕಾರಿ, ಹಣ್ಣು ಮುಂತಾದ ವಸ್ತುಗಳನ್ನು ಬೆಳೆಯಬೇಕಾದರೆ ಮೊದಲು ಭೂಮಿಯನ್ನು ಹದಗೊಳಿಸಬೇಕು. ಒಳ್ಳೆಯ ಗೊಬ್ಬರ-ನೀರು ಹಾಕಿ ಬೆಳೆ ತೆಗೆಯಬೇಕು. ಕೀಟಗಳು ಬೆಳೆಯನ್ನು ನಾಶ ಮಾಡುವುದನ್ನುತಡೆಯಲು ಔಷಧಿ ಸಿಂಪರಿಸಬೇಕು. ಅದೇ ನೋಡು, ಯಾವ ಆರೈಕೆ-ಪೂರೈಕೆ ಇಲ್ಲದೆಯೂ ಮುಳ್ಳು, ಹುಲ್ಲು, ಕುರುಚಲು ಎಲ್ಲೆಂದರಲ್ಲಿ ಬೆಳೆಯುತ್ತವೆ. ಅವುಗಳಿಂದ ಮನುಷ್ಯನಿಗಾಗುವ ಪ್ರಯೋಜನ ಕನಿಷ್ಟ. ಅಂದಾಗ ಕೃಷಿಗೆ ಬೇಕಾದಂತೆ ನಮ್ಮ ಬದುಕಿಗೂ ಒಂದು ಒಳ್ಳೆಯ ಸಂಸ್ಕಾರ ಬೇಕು. ಸಂಘದ ಉದ್ದೇಶವೇ ಇದು’ ಎಂದು ಗಂಭೀರವಾಗಿ ಹೇಳಿದರು. ಸುಂದರೇಶನಿಗೆ ಕೂಡಲೇ ಪ್ರಕೃತಿ ಮತ್ತು ಸಂಸ್ಕೃತಿಗಳ ಸ್ಪಷ್ಟ ಅರಿವಾಯಿತು. ಸುಂದರೇಶನು ವ್ಯಾಸಂಗದಲ್ಲಿದ್ದಂತೆ ಸಾಮಾನ್ಯ ಜ್ಞಾನದಲ್ಲೂ ಮುಂದಿದ್ದ. ವಾರ್ಷಿಕ ಪರೀಕ್ಷೆಗಳು ಇನ್ನೂಮೂರು ತಿಂಗಳಿರುವಾಗ, ಧಾರಾಪುರದಲ್ಲಿ ಅಂತರ ವಿದ್ಯಾರ್ಥಿನಿಲಯಗಳಒಂದು ಒಂದು ಚರ್ಚಾಸ್ಪರ್ಧೆ ಏರ್ಪಟ್ಟಿತು. ನಾಲ್ವರು ವಿದ್ಯಾರ್ಥಿಗಳಿದ್ದ ಕಾರಣ ಸಂಘದ ಕಾರ್ಯಾಲಯವನ್ನೂ ಒಂದು ಹಾಸ್ಟೆಲಂತೆಯೇ ಪರಿಗಣಿಸಿ ಸ್ಪರ್ಧಿಯಾಗಿ ಭಾಗವಹಿಸಲು ಸುಂದರೇಶನಿಗೂ ಅವಕಾಶ ಸಿಕ್ಕಿತು. ಒಬ್ಬ ಒಳ್ಳೆಯ ಚರ್ಚಾಪಟುಗಿರಬೇಕಾದ ಶಿಸ್ತು ಸಾಮಥ್ರ್ಯಗಳನ್ನು ಅವನು ಆ ವೇಳೆಗೆ ರೂಢಿಸಿಕೊಂಡಿದ್ದರೆ ಅದು ಸಂಘದ ನಿಕಟ ಒಡನಾಟದಿಂದಲೇ ಎಂದು ಅವನಿಗೆ ಹೆಮ್ಮೆಯಿತ್ತು. ‘ಭಾರತದ ಜಾತ್ಯಾತೀತತೆ  ಸೆಕ್ಯುಲರಿಸಂಗಿಂತ ಬೇರೆಯೇ ?’ ಎಂಬುದು ಚರ್ಚಾ ವಿಷಯ. ಅದಕ್ಕಾಗಿ ಸುಂದರೇಶಕಾರ್ಯಾಲಯದಲ್ಲೇ ಲಭ್ಯವಿದ್ದ ಕೆಲವೊಂದು ಪುಸ್ತಕ-ಲೇಖನಗಳನ್ನು ಓದಿಕೊಂಡು ಸಾಕಷ್ಟುಸಂಗತಿಗಳನ್ನು ಸಂಗ್ರಹಿಸಿದ್ದ.ಹರಿಜನ ವಿದ್ಯಾರ್ಥಿನಿಲಯವೂ ಸೇರಿದಂತೆ ಊರಿನ ಒಂಭತ್ತು ಹಾಸ್ಟೆಲಿನ ವಿದ್ಯಾರ್ಥಿಗಳು ಸ್ಪರ್ಧಿಗಳಾಗಿ ಬಂದಿದ್ದರು. ಸುಂಕುಂ ವೆಂಕಟಾಚಲಯ್ಯನವರು ಪ್ರಾಯೋಜಕರಾಗಿದ್ದರು. ಪ್ರಥಮ ದರ್ಜೆ ಕಾಲೇಜಿನ ಸಮಾಜಶಾಸ್ತ್ರ ಪ್ರಾಧ್ಯಾಪಕರು, ಪ್ರೌಢಶಾಲೆಯ ಕನ್ನಡ ಅಧ್ಯಾಪಕರು ಮತ್ತು ಬಿಳಿಪಕ್ಷದ ಸಮಾಜ ಸೇವಕರು ಹೀಗೆ ಮೂರು ಜನ ತೀರ್ಪುಗಾರರು. ಸುಂದರೇಶನ ಸರದಿ ಬಂದಾಗ, ಅವನು ವಿಷಯದ ಪರವಾಗಿ ವಾದ ಮಂಡಿಸಿದ. ‘ಜಾತ್ಯಾತೀತತೆ ಎಂಬುದರ ವ್ಯಾಖ್ಯಾನಕ್ಕೆ ಹೋಗುವ ಮೊದಲು ಜಾತಿ ಎಂಬುದರ ಅರ್ಥ ತಿಳಿಯಲು ಪ್ರಯತ್ನಿಸೋಣ. ಭಾರತವು ಮುಂಚಿನಿಂದಲೂ ಕೃಷಿ ಆಧಾರಿತಹಳ್ಳಿಗಳ ದೇಶ. ಅಂದಿನ ದಿನಗಳಲ್ಲಿ ಹಳ್ಳಿಯ ಬದುಕೇ ಸಮಾಜಶಾಸ್ತ್ರದ ಪರೋಕ್ಷ  ಪರಿಕಲ್ಪನೆಯಿಂದ ಹುಟ್ಟಿದಂತಿತ್ತು. ಒಂದೊಂದು ಕುಟುಂಬದ ವೃತ್ತಿಯೂ ಅವರಪೂರ್ವಜರಿಂದ ನಡೆದು ಬಂದ ಪರಂಪರೆಯಾಗಿತ್ತು. ಅಂದರೆ ರೈತನ ಮಗ ರೈತ, ಅಕ್ಕಸಾಲಿಗನ ಮಗ ಅಕ್ಕಸಾಲಿಗ, ಕ್ಷೌರಿಕನ ಮಗ ಕ್ಷೌರಿಕ, ಶ್ಯಾನುಭೋಗನ ಮಗ ಶ್ಯಾನುಭೋಗ- ಹೀಗೆ. ಪ್ರತಿ ಕುಟುಂಬವು ನಡೆಸಿಕೊಂಡು ಬರುತ್ತಿದ್ದ ವೃತ್ತಿಯನ್ನು ಕುಲಕಸುಬು ಎನ್ನುತ್ತಿದ್ದರು. ಕ್ರಮೇಣ ಕುಲ ಎಂಬುದು ಜಾತಿ ಎನಿಸಿತು. ‘ಜಾತಿ’ ಎಂದರೆ ನಿರ್ದಿಷ್ಟ ಕಸುಬಿನ ಕುಟುಂಬದಲ್ಲಿ ಹುಟ್ಟಿದವನು ಅಂತ. ಇಂತಹ ವೃತ್ತಿ ಆಧಾರಿತ ಕುಟುಂಬ ಪದ್ಧತಿಇಂಗ್ಲೆಂಡಿನಲ್ಲೂ ಇತ್ತು. ಈಗಲೂ ಕೆಲವೊಂದು ಕುಟುಂಬದವರನ್ನು ಅಂಥ ವೃತ್ತಿಗಳಿಂದಲೇ  ಗುರ್ತಿಸಬಹುದು. ಉದಾಹರಣೆಗೆ – ಸ್ಮಿಥ್, ಬಾರ್ಬರ್ ಪೇಪರ್ಡ್, ಕಾರ್ಪೆಂಟರ್,ಕಂಟ್ರಾಕ್ಟರ್, ಬಿಷಪ್ ಹೀಗೆ. ಅಂದರೆ ಕಮ್ಮಾರ, ನಾಯಿಂದ, ಕುರುಬ, ಬಡಗಿ, ಗುತ್ತಿಗೆದಾರ, ಅರ್ಚಕ – ಅಂತ ನಮ್ಮಲ್ಲಿಲ್ಲವೇ ಹಾಗೆ. ‘ಸರ್ವೇ ಜನಾಃ ಸುಖಿನೋ ಭವಂತು’ ಎಂಬ ಧ್ಯೇಯವಾಕ್ಯವು ಹುಟ್ಟಿದ್ದೇ ಸಮಾಜದ ಎಲ್ಲರೂ ಸುಖವಾಗಿರಲಿ ಎಂಬ ಆಶಯದಿಂದ. ‘ಲಿವ್ ಅಂಡ್ ಲೆಟ್ ಲಿವ್’ ಅಂದರೆ ‘ಇರು ಮತ್ತು ಇರಗೊಡು’ ಎಂಬ ಆಧುನಿಕ ಘೋಷಣೆಯಂತೆ ಅದು ಜಾತ್ಯಾತೀತ ಸಮಭಾವ. ದೇಶದಲ್ಲಿ ಕೈಗಾರಿಕೆ-ವಾಣಿಜ್ಯವಹಿವಾಟು ಹೆಚ್ಚುತ್ತಾ ಹೋದಂತೆ ವೃತ್ತಿ ಆಧಾರಿತ ಕುಟುಂಬ ವ್ಯವಸ್ಥೆ ಪಲ್ಲಟಗೊಳ್ಳುತ್ತ ಬಂತು. ಇಂದು ಯಾವ ವ್ಯಕ್ತಿ ಯಾವುದೇ ಕೆಲಸ ಹಿಡಿಯಬಹುದು. ಆದ್ದರಿಂದ ಇದು ಕೂಡಾ ಜಾತ್ಯಾತೀತವೇ.‘ಇನ್ನು ಸೆಕ್ಯುಲರ್ ಎಂಬ ಪದ ಐರೋಪ್ಯ ದೇಶಗಳಲ್ಲಿ ರೂಪುಗೊಂಡದ್ದು. ಬಹು  ಹಿಂದೆ ಆ ದೇಶಗಳಲ್ಲಿನ ರಾಜರ ಆಡಳಿತವು ಚರ್ಚ್ನ ಆದೇಶದಂತಿರಬೇಕಾಗಿತ್ತು. ಬೈಬಲ್ನಕಾನೂನು ಕಟ್ಟಳೆಗಳಂತೆ – ನಂಬಿಕೆಗಳಂತೆ ಅವು ಜಾರಿಯಾಗುತ್ತಿದ್ದವು. ಇದನ್ನೊಪ್ಪದ ವಿಜ್ಞಾನಿಗಳನ್ನು ಹಿಂಸಿಸಲಾಗುತ್ತಿತ್ತು. ಫ್ರಾನ್ಸಿನ ಕೈಗಾರಿಕಾ ಕ್ರಾಂತಿಯ ಪರಿಣಾಮ, ಆ ದೇಶಗಳಲ್ಲಿ ಸಮಾಜವಾದ, ಪ್ರಜಾಪ್ರಭುತ್ವದ ಪರಿಕಲ್ಪನೆಗಳು ನಿಧಾನವಾಗಿ ಫಲ ಕೊಡಲಾರಂಭಿಸಿದವು. ಆಡಳಿತ, ಚುನಾಯಿತ ಪ್ರಜಾ ಪ್ರತಿನಿಧಿಗಳಿಂದ ನಡೆಯುವಂತಾಗಿ ಚರ್ಚ್ನ ಪರೋಕ್ಷ ನಿಯಂತ್ರಣ ತಪ್ಪಿಹೋಯಿತು. ಇಂತಹ ಧರ್ಮ ನಿರಪೇಕ್ಷ ಆಡಳಿತ167 168ವ್ಯವಸ್ಥೆಯನ್ನು ಸೆಕ್ಯುಲರ್ ಎಂದು ಕರೆಯಲಾಯಿತು. ಆದ್ದರಿಂದ ಸೆಕ್ಯುಲರ್ ಎಂಬುದರ ಅರ್ಥವ್ಯಾಪ್ತಿ ಭಾರತದ ಜಾತ್ಯಾತೀತತೆಗಿಂತ ಭಿನ್ನವಾದುದು. ಇತ್ತೀಚೆಗೆ ಇದು ರಾಜಕಾರಣಿಗಳ ಕೈಗೆ ಸಿಕ್ಕಿ ಅರ್ಥಹೀನವೂ, ಅಗ್ಗದ ವಸ್ತುವೂ ಆಗಿದೆ’ ಹೀಗೆಲ್ಲಾ ಹೇಳುತ್ತಿರುವಾಗ ಬಿಳಿಪಕ್ಷದ ಕೆಲವು ಮುಖಂಡರು ಸುಂಕುಂ ವೆಂಕಟಾಚಲಯ್ಯನವರನ್ನೇ ನೋಡುತ್ತಿದ್ದರು. ಈ ಹುಡುಗ ಹೊಸತೇನನ್ನೋ ಹೇಳಲು ಹೊರಟಿರುವುದು ಅವರಿಗೆಲ್ಲ ಇಷ್ಟವಾಗಿರಲಿಕ್ಕಿಲ್ಲ.ಆದರೇನು ಸ್ಪರ್ಧೆಯಲ್ಲಿ ಸುಂದರೇಶನಿಗೇ ಮೊದಲ ಬಹುಮಾನ ಬಂತು. ಸುಂಕುಂ ಹಾಸ್ಟೆಲಿನ ರಾಮಾಶಾಸ್ತ್ರಿಗೆ ಮೂರನೇ ಬಹುಮಾನ ಬಂತು. ಸ್ಪರ್ಧೆಯನ್ನು ನೋಡಲು ಮಲ್ಲಿಕಾ ಸಹ ಬಂದಿದ್ದು ಸುಂದರೇಶನಿಗೆ ಹೆಚ್ಚಿನ ಉತ್ಸಾಹ ತಂದಿತ್ತು. ಅವಳು ಕೂಡಾ ಯಾವುದಾದರೊಂದು ಹಾಸ್ಟೆಲಿನ ಹುಡುಗಿಯಾಗಿದ್ದಿದ್ದರೆ ಸ್ಪರ್ಧೆಗೆ ಹೆಚ್ಚಿನ ಪೈಪೋಟಿ ಆಗುತ್ತಿತ್ತೆಂದು ಅವನಿಗೆ ಅನಿಸದಿರಲಿಲ್ಲ.ಬಹುಮಾನ ವಿತರಣೆ ಮಾಡುವಾಗ, ಸ್ವತಃ ತಮ್ಮ ಕೈಯಿಂದಲೇ ಸುಂದರೇಶನಿಗೆ ಪ್ರಶಸ್ತಿ ಫಲಕ ನೀಡಿದ ವೆಂಕಟಾಚಲಯ್ಯನವರು ‘ಈ ಬುದ್ಧಿವಂತನೂ ನಮ್ಮ ಹಾಸ್ಟೆಲಿನ ವಿದ್ಯಾರ್ಥಿಯೇ. ಕೆಲವು ದಿನಗಳ ಹಿಂದೆ ಬೇರೆ ಹಾಸ್ಟೆಲಿಗೆ ಹೋದ. ಒಂದು ರೀತಿಯಲ್ಲಿ ಇವನು ಪಡೆದ ಬಹುಮಾನ, ನಮ್ಮ ಹಾಸ್ಟೆಲಿಗೇ ಬಂದಂತೆ’ ಎಂದು ಹಿಗ್ಗಿದರು. ಕಾರ್ಯಕ್ರಮ  ಮುಗಿದ ಮೇಲೆ ‘ನಿನ್ನಂಥ ವಿದ್ಯಾರ್ಥಿ ನಮ್ಮ ಹಾಸ್ಟೆಲಲ್ಲಿರುವುದೇ ಭೂಷಣ. ನೀವು ನಾಲ್ವರೂ ನಾಳೆಯೇ ಅಲ್ಲಿಗೆ ಬಂದುಬಿಡಿ. ಸಂಜೆಯ ಆಟ ನಿಮಗೆ ಮುಖ್ಯವೆನಿಸಿದರೆ ಹಾಸ್ಟೆಲಿನ ಪ್ರಾರ್ಥನೆಯನ್ನು ಏಳು ಗಂಟೆಗೆ ಇರಿಸುತ್ತೇನೆ ಆಯ್ತಾ ! ಎಂದು ಅವನಎರಡು ಕೆನ್ನೆಗಳನ್ನು ತಟ್ಟಿದರು. ಅದು ತಮ್ಮ ಕೆನ್ನೆಗಳನ್ನೇ ತಟ್ಟಿಕೊಂಡು ಕ್ಷಮಾಪಣೆ ಕೇಳಿದಂತಿತ್ತು. ಮಾರನೇ ದಿನ ಈ ನಾಲ್ವರೂ ಸುಂಕುಂ ಹಾಸ್ಟೆಲಿಗೆ ಸ್ಥಳಾಂತರಗೊಂಡರು.* * *ಇದೆಲ್ಲ ಸುಮಾರು ಮೂವತ್ತು ವರ್ಷದ ಹಿಂದಿನ ಸಂಗತಿ. ಈಗ ಸುಂದರೇಶ  ಕೇಂದ್ರೋದ್ಯಮವೊಂದರಲ್ಲಿ ಉನ್ನತ ಅಧಿಕಾರಿಯಾಗಿದ್ದಾನೆ. ಅನುರೂಪಳಾದ ಹೆಂಡತಿ ಇದ್ದಾಳೆ. ಒಬ್ಬನೇ ಮಗ ಅವನಂತೆಯೇ ವ್ಯಾಸಂಗದಲ್ಲಿ ಜಾಣ. ಸುಂದರೇಶನ ಅಣ್ಣನ ಮಗ ಧಾರಾಪುರದ ಶಾಲೆಯೊಂದರಲ್ಲಿ ಮುಖ್ಯೋಪಾಧ್ಯಾಯನಾಗಿದ್ದು, ಅವನ ಮೂರು ವರ್ಷದ ಮಗಳನ್ನು ‘ವಿವೇಕಾನಂದ ಶಾಲೆ’ಗೆ ಸೇರಿಸಿದ್ದಾನೆ. ತಾನು ಹೈಸ್ಕೂಲು ವ್ಯಾಸಂಗ ಮಾಡಿದ ಊರು ಈಗ ಹೇಗಿದೆಯೋ ನೋಡೋಣವೆಂಬ ಇಚ್ಛೆಯಿಂದ ಒಮ್ಮೆ ಸುಂದರೇಶ ಅಲ್ಲಿಗೆ ಹೆಂಡತಿ-ಮಗನೊಂದಿಗೆ ಹೋದ. ಊರು ಮೊದಲಿಗಿಂತ ಒಂದೂವರೆ ಪಟ್ಟುಬೆಳೆದಿದೆ. ಪಾಲಿಟೆಕ್ನಿಕ್, ಶಿಕ್ಷಕರ ತರಬೇತಿ ಕಾಲೇಜು, ನೂತನ ಬಸ್ ನಿಲ್ದಾಣ, ಅಗಲಗೊಂಡ ರಸ್ತೆಗಳು ನಿರ್ಮಾಣಗೊಂಡಿವೆ. ಹೆಂಡತಿ-ಮಗನೊಂದಿಗೆ ಪ್ರಮುಖ ಜಾಗಗಳನ್ನು ನೋಡಲು ಹೋದಾಗ ‘ವಿವೇಕಾನಂದ ಶಾಲೆ’ ವಿಶೇಷ ಗಮನ ಸೆಳೆಯಿತು. ಹಿಂದೆ ವಸತಿ ಮಾಡಿಕೊಂಡಿದ್ದ ಹಾಸ್ಟೆಲ್ ಈಗ ನಾಪತ್ತೆ ! ಆ ವಿಶಾಲ ಕಲ್ಲು ಕಟ್ಟಡವಿದ್ದ ಜಾಗದಲ್ಲೀಗ ಎರಡಂತಸ್ಥಿನ ವಾಣಿಜ್ಯ ಸಂಕೀರ್ಣ ತಲೆಯೆತ್ತಿದೆ. ಅದರ ಹಿಂಬದಿಗೇ ‘ವಿವೇಕಾನಂದ ವಿದ್ಯಾಶಾಲೆ’ ಇರುವುದು.ಶಿಶುವಿಹಾರದಿಂದ ಹೈಸ್ಕೂಲಿನವರೆಗೂ ಇರುವ ಆ ಶಾಲೆ ಪ್ರದೇಶದ ಅರ್ಧ ಜಾಗವನ್ನು ಆವರಿಸಿದ್ದು, ಉಳಿದರ್ಧ ಪ್ರದೇಶದಲ್ಲಿ ಉದ್ಯಾನ, ಆಟದ ಬಯಲು, ನೀರಿನ ವ್ಯವಸ್ಥೆ, ಪುಸ್ತಕ ಭಂಡಾರಗಳನ್ನು ಹೊಂದಿದೆ. ಒಳಾವರಣವನ್ನೆಲ್ಲ ನೋಡುತ್ತಾ ಪ್ರಿನ್ಸಿಪಾಲ್ ಕೋಣೆಯ ನಾಮಫಲಕ ಇನ್ನೂ ಕುತೂಹಲ ಕೆರಳಿಸಿತು. ‘ಡಾ|| ಮಲ್ಲಿಕಾ ಪ್ರಸಾದ್ – ಎಂ.ಎ.ಪಿ.ಎಚ್.ಡಿ.’ ತನಗೆ ಪರಿಚಿತ ಹೆಸರೇನಾ ಅಂತ ನೆನಪಿಸಿಕೊಂಡ. ಹೈಸ್ಕೂಲಿನ ಸಹಪಾಠಿಯೊಬ್ಬಳು ‘ಮಲ್ಲಿಕಾ’ ಇದ್ದಳಲ್ಲವೇ ? ಆದರೆ ಅವಳು ಮುಸಲ್ಮಾನರ ಹುಡುಗಿ. ಮತ್ತೆ ಇವಳು ಬೇರೆಯೇ ಇದ್ದೀತು. ‘ಇಮಾಂ ಸಾಬಿಗೂ ಗೋಕುಲಾಷ್ಟಮಿಗೂ ಏನುಸಂಬಂಧ ?’ ಎಂದು ತನಗೆ ತಾನೇ ಅಂದುಕೊಂಡ. ಆದರೂ ಆ ಹೆಸರಿನ ಆಕರ್ಷಣೆಯೇ ಅಂತಹುದು. ಅನುಮತಿ ಪಡೆದು ಪ್ರಾಂಶುಪಾಲರ ಕೋಣೆಯೊಳಗೆ ಹೋದ. ‘ಹಲೋ  ಮಿಸ್ಟರ್ ಸುಂದರೇಶ್, ಬನ್ನಿ ಕೂತ್ಕೊಳ್ಳಿ’ ಅಂತ ಆಕೆಯೇ ಗುರ್ತಿಸಿ ಮಾತಾಡಿಸಿದಾಗ ತನ್ನ ಕಣ್ಣನ್ನು ತಾನೇ ನಂಬಲಾರದಂತಾದ. ಆ ಸಾಲಂಕೃತ ಭಾರತೀಯ ನಾರಿಯನ್ನು ಕಂಡು ಎರಡೂ ಕೈಗಳನ್ನು ಜೋಡಿಸಿದ- ಸುಂದರೇಶ.* * *

