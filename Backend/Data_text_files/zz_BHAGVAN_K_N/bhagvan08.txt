ಆರೋಪಿ
ಆರೋಪಿಡಾಕ್ಟರ್ ಚಕ್ರಪಾಣಿಯರ ಹೊಸ ಇನೋವಾ ಕಾರು ತಿಲಕನಗರದ ಪೊಲೀಸುಠಾಣೆಯತ್ತ ವೇಗವಾಗಿ ಧಾವಿಸುತ್ತಿತ್ತು. ಪಕ್ಕದಲ್ಲೇ ಕುಳಿತಿರುವ ಮೀನಾಕ್ಷಿ ಪತಿಯೊಡನೆಮಾತು ಬಿಟ್ಟವರಂತೆ ಮುಖ ಬಿಗಿದುಕೊಂಡಿದ್ದಾರೆ. ಮನೆಗೆಲಸದ ಯಃಕಚ್ಚಿತ್ ಕೊಳಗೇರಿಯನಿವಾಸಿ ಪೊನ್ನಮ್ಮಳಂಥವಳನ್ನು ಅನಗತ್ಯವಾಗಿ ತಲೆ ಮೇಲೆ ಕೂಡಿಸಿಕೊಂಡಂತಿರುವಪತ್ನಿಯ ಬಗ್ಗೆ ವೈದ್ಯರಿಗೂ ಸಿಟ್ಟು. ಹತ್ತಾರು ವರ್ಷಗಳಿಂದ ತಮ್ಮ ಮನೆಯಲ್ಲಿ ಚಾಕರಿದುಡಿಯುತ್ತಿರುವ ಕಷ್ಟ ಜೀವಿಯೊಬ್ಬಳಿಗೆ ಮಹದುಪಕಾರ ಮಾಡುತ್ತಿರುವೆನೆಂಬಂತೆಹೊರಟಿರುವ ಮೀನಾಕ್ಷಿಯ ನಿಲುವಿನಿಂದ ಅವರಿಗೆ ಬೇಸರವುಂಟಾಗಿದೆ. ನಾಯಿಯನ್ನುಸಿಂಹಾಸನದ ಮೇಲೆ ಕೂಡಿಸಿದರೂ, ಹೇಸಿಗೆ ಕಂಡರೆ ಕೆಳಗೆ ನೆಗೆಯುವುದಿಲ್ಲವೇ ಹಾಗೆಮನೆಗೆಲಸದವರ ನಡತೆ ! ಹೀಗೆಂದು ಹಬ್ಬ, ಮದುವೆ, ಓಂ ಶಕ್ತಿ ಜಾತ್ರೆ-ಅಂತ ಇನ್ನೂರು-ಮುನ್ನೂರು ಅಂತ ಪೀಕುತ್ತಿದ್ದುದರಿಂದ ಗಂಡ-ಹೆಂಡಿರಲ್ಲಿ ಆಗಿಂದಾಗ್ಗೆ ವಾಗ್ವಾದನಡೆಯುತ್ತಿದ್ದುದುಂಟು. ‘ನಾವು ಕೊಡ್ತಿರೋ ಸಾವಿರ ರೂಪಾಯಿ ಸಂಬಳಕ್ಕೆ ಯಾವೊಳೂಸಿಗಲ್ಲ. ಪೊನ್ನಮ್ಮ ನಿಯತ್ತಿನ ಮನುಷ್ಯಳು. ಅಪ್ಪಿ ತಪ್ಪಿ ದುಡ್ಡು-ಕಾಸು-ಬೆಳ್ಳಿ-ಬಂಗಾರಕಾಣಿಸೊ ಜಾಗದಲ್ಲಿ ಮರೆತು ಇಟ್ಟಿದ್ದರೂ ಅವಳು ಮುಟ್ಟೋದಿಲ್ಲ’ ಅಂತ ಆಕೆಯುಕೆಲಸಗಿತ್ತಿಯ ಬೆಂಬಲಕ್ಕೆ ನಿಂತರು. ಈ ವಿಷಯದಲ್ಲಿ ಈಗ ಹಿಂದಿನಂತೆ ವಾದಬೆಳೆಸುವುದಕ್ಕಿಂತ ಮೂರು ಕಿ.ಮೀ. ದೂರಕ್ಕೆ ಕಾರು ಚಾಲಿಸುವುದೇ ಮೇಲು ಎಂಬತೀರ್ಮಾನಕ್ಕೆ ಡಾಕ್ಟರ್ ಮಹಾಶಯರೂ ಬಂದಿದ್ದರು.ಪೊನ್ನಮ್ಮ ಸಾಚಾ ಆದವಳೆಂದರೆ, ಅವಳ ಮಗಳು ಶ್ರೀವಳ್ಳಿ ಕೂಡಾ ಹಾಗೇಇರಬೇಕೆಂದೇನೂ ಇಲ್ಲವಲ್ಲಾ ! ಎಂಬುದು ಲೋಕಾರೂಢಿಯ ಅನುಮಾನ. ಇತ್ತೀಚೆಗೆನಗರದಲ್ಲಿ ಆತಂಕ ಹುಟ್ಟಿಸುವಂಥ ವಿದ್ಯಮಾನಗಳಿಂದ ಯಾವುದನ್ನೂ-ಯಾರನ್ನೂ ಹೀಗೇಎಂದು ನಂಬುವ ಹಾಗಿಲ್ಲ. ತಮ್ಮ ಮನೆಯಲ್ಲಿ ಆ ಹುಡುಗಿ ಒಡವೆ ಕದ್ದಿದ್ದಾಳೆಂದುಪೊಲೀಸರಿಗೆ ದೂರು ಕೊಟ್ಟಿರುವವರು ಸಾಮಾನ್ಯರಲ್ಲ – ಮಾಜಿ ಮಂತ್ರಿ ಮಹಾಶಯರು!ಆ ಮಾಜಿ ಮಂತ್ರಿ ತಮ್ಮಯ್ಯನವರು ಸ್ವಾತಂತ್ರ್ಯ ಪೂರ್ವದವರು. ಅಂದ ಮೇಲೆ ಸುಳ್ಳುಆರೋಪ ಮಾಡುವಂಥವರಲ್ಲ. ಅದರಲ್ಲೂ ದೀನ-ದಲಿತರೆಂದರೆಂತೂ ಇನ್ನಿಲ್ಲದಸಹಾನುಭೂತಿ. ಆದ್ದರಿಂದ ವಿಷಯ ಗಂಭೀರವಾದ್ದೆಂದು ಚಕ್ರವರ್ತಿಯವರ ಅನಿಸಿಕೆ.ಡಾ|| ಚಕ್ರಪಾಣಿಯವರು, ಕಳೆದ ತಿಂಗಳಷ್ಟೆ ಪದೇ ಪದೇ ಕೆಲಸಕ್ಕೆ ಚಕ್ಕರ್ ಹಾಕುತ್ತಿದ್ದಪೊನ್ನಮ್ಮನನ್ನು ಬಿಡಿಸಿ ಬೇರೊಬ್ಬಳನ್ನು ಗೊತ್ತು ಮಾಡಿಕೊಳ್ಳಲು ಹೆಂಡತಿಗೆ ಕಟ್ಟುನಿಟ್ಟಾಗಿಹೇಳಿದ್ದರೂ, ಮೀನಾಕ್ಷಿಯವರ ಅನುಮೋದನೆ ಸಿಕ್ಕಿರಲಿಲ್ಲ. ಈ ಬಾರಿ ಸತತವಾಗಿಆಷಾಢದ ಮಳೆ219 220ನಾಲ್ಕು ದಿನ ಚಕ್ಕರ್ ಹಾಕಿದಾಗ, ಅವಳ ಮಗಳಿಗೂ ತಮ್ಮಯ್ಯನವರು ಕೊಟ್ಟಿರುವದೂರಿಗೂ ಸಂಬಂಧವಿರಲೇಬೇಕೆಂದು ತಾಳೆ ಹಾಕಿದರು. ಐದನೇ ದಿನ ಬೆಳಕು ಹರಿಯುವಮುಂಚೆಯೇ ಕಾಣಿಸಿಕೊಂಡು ಮಗಳ ಕತೆ ಬಿಚ್ಚಿದಳು – ಪೊನ್ನಮ್ಮ. ಮೊನ್ನೆ ರಾತ್ರಿಊಟಕ್ಕೆ ಕುಳಿತಿದ್ದ ಶ್ರೀವಳ್ಳಿಯನ್ನು ಪೊಲೀಸರು ಸ್ಟೇಷನ್ನಿಗೆ ಕರಕೊಂಡು ಹೋದರೆಂದೂ,ಒಡವೆಗಳನ್ನು ಎಲ್ಲಿ ಬಚ್ಚಿಟ್ಟಿದೀಯಾ ಹೇಳಲೇ ಎಂದು ಅವಳ ಸೊಂಟಕ್ಕೆ ಒದ್ದರೆಂದೂಹೇಳುತ್ತಲೆ ಗೊಳೋ ಅಂತ ಅತ್ತಿದ್ದಳು. ‘ಇಷ್ಟು ವರ್ಷ ಒಬ್ಬರ ದುಡ್ಡು-ಕಾಸಿಗೆ ಆಸೆಪಡದಿದ್ದ ನನಗೆ ಇಂಥಾ ಕೆಟ್ಟ ಹೆಸರು ಬರೋಹಂಗೆ ಆಗೋಯ್ತಲ್ಲಾ, ಅದ್ಯಾರು ದೂರುಕೊಟ್ಟವರೋ ನಮ್ಮಂಥಾ ಬಡವರನ್ನ ಗೋಳು ಹುಯ್ಕೋಳ್ಳೋಕೆ’ ಎಂದು ಹಲುಬಿದಳು.ಮನೆ ಯಜಮಾನಿಯ ಮುಂದೆ ಹೀಗೆ ಹಲುಬಲು ಒಂದು ಪ್ರಬಲ ಕಾರಣವೂ ಇಲ್ಲದಿಲ್ಲ.‘ಅಣ್ಣಾವರಂತಾ ದೊಡ್ಡ ಮನುಷ್ಯರು ಇನ್ಸ್ಪೆಕ್ಟರ್ತಾವ ಒಂದು ಮಾತು ಹೇಳಿದರೆ ನನ್ನಮಗಳ ಬಿಡುಗಡೆ ಆಗ್ತದೆ. ಇವಳು ನಮ್ಮ ಮನೇನೂ ಸೇರಿದಂಗೆ ಸುತ್ತಮುತ್ತಲನಾಲ್ಕೈದು ಮನೇಲೂ ಕಸ-ಮುಸುರೆ ಮಾಡ್ತಾ ಅವಳೆ. ಇವಳಾಗಲೀ ಇವಳ ಮಗಳಾಗಲೀಇಂತಾ ನೀಚ ಕೆಲಸಕ್ಕೆ ಇಳಿಯೋವ್ರಲ್ಲ-ಅಂತ ಒಂದು ಶಿಫಾರಸ್ಸು ಮಾತಾಡಿದ್ರೆ ಸಾಕು..’ಅಂತ ಕೇಳಿಕೊಂಡಿದ್ದಕ್ಕೆ ಮೀನಾಕ್ಷಿಯ ಮಾತೃಹೃದಯ ಕರಗಿತು. ಈ ಬಗ್ಗೆ ಗಂಡನನ್ನುಪುಸಲಾಯಿಸಿದ್ದೇ ಡಾ|| ಚಕ್ರಪಾಣಿ ಪೊಲೀಸ್ ಠಾಣೆಯ ಕಡೆ ಹೊರಡುವಂತಾಗಿದ್ದು. ಈವಿಚಾರದಲ್ಲಿ ತಮ್ಮಯ್ಯನವರಂಥ ಗೌರವಾನ್ವಿತ ಹಿರಿಯರನ್ನು ಎದುರು ಹಾಕಿಕೊಳ್ಳಬೇಕೇನೋಅಂತ ಹಲುಬಿದ್ದರು ಕೂಡಾ. ಆದರೆ ಜನಪ್ರಿಯ ವೈದ್ಯ ಎಂಬ ಮೆಹರ್ಬಾನಿಯಿಂದಹುಡುಗಿಗೆ ಬಿಡುಗಡೆ ಆಗುವಂತಾದರೆ ಏಕಾಗಬಾರದು ? ಎಂಬ ಕಿಂಚಿತ್ತು ಹೆಮ್ಮೆಯೂಉಂಟಾಗಿರಬಹುದು.ಸದ್ಯ, ಇವರು ಠಾಣೆಗೆ ಹೋದ ವೇಳೆಯಲ್ಲಿ ಇನ್ಸ್ಪೆಕ್ಟರ್ ಚಂದ್ರಪ್ಪ ಮುಖತಃಸಿಕ್ಕಿದರು. ಅವರನ್ನು ಕಾಣಲು ಸಾಕಷ್ಟು ಆಕಾಂಕ್ಷಿಗಳು ಹೊರಗಡೆ ಕಾಯುತ್ತಿದ್ದರೂಡಾಕ್ಟರ್ಗಿರಿಯ ಉಮೇದು ಎಲ್ಲರಿಗಿಂತ ಹೆಚ್ಚಿನ ಆದ್ಯತೆಯನ್ನು ತಂದುಕೊಟ್ಟಿತು.ಡಾ|| ಚಕ್ರಪಾಣಿ ಇನ್ಸ್ಪೆಕ್ಟರ್ಗೆ ವಂದಿಸಿ ತಮ್ಮ ವಿಸಿಟಿಂಗ್ ಕಾರ್ಡ್ ಕೊಟ್ಟರು. ‘ಸರಿ,ಡಾಕ್ಟರೇ ತಮ್ಮಂಥೋರು ಏನು ಇಷ್ಟು ದೂರ?’ ಎಂಬ ಪ್ರತಿಕ್ರಿಯೆ. ‘ನನ್ನಾಕೆ ಒಂದುಕೇಸ್ ಹಿಡ್ಕೊಂಡು ಬಂದಿದ್ದಾಳೆ. ನನಗೆ ಅಷ್ಟಾಗಿ ಮನಸ್ಸಿಲ್ಲದಿದ್ರೂ ಕರಕೊಂಡು ಬಂದಿದ್ದಾಳೆ..’ಅಂತ ಎಲ್ಲವನ್ನೂ ವರದಿ ಮಾಡಿದರು. ಎಲ್ಲವನ್ನೂ ಸಮಾಧಾನ ಚಿತ್ತದಿಂದ ಆಲಿಸಿದಚಂದ್ರಪ್ಪ, ಮೀನಾಕ್ಷಿಯವರ ಕಡೆ ನೋಡಿ ‘ಅಲ್ಲ ತಾಯೀ ಕಳ್ಳತನ ಆಗಿರೋದು ತಮ್ಮಯ್ಯನೋರಮನೇಲಿ, ದೂರು ಕೊಟ್ಟಿರೋದೂ ಅವರೇ – ನೀವು ತುಂಬಾ ನಂಬಿಕಸ್ಥಳೂ ಅಂತಹೇಳ್ತಿರೋದು ಆರೋಪಿಯ ಅಮ್ಮನನ್ನಷ್ಟೆ’ ಅಂತ ಮೆಲ್ಲಗೆ ನಗಾಡಿದರು. ಆಕೆಯಉತ್ಸಾಹವು ಕುಂದಿ ಪತಿಯ ಮುಖ ನೋಡಿದರು.ಡಾಕ್ಟರ್ ಮುಂದುವರೆದು ‘ಈ ಪಾಪಿ ಜನಕ್ಕೆ ಕಷ್ಟಪಟ್ಟು ದುಡಿಯೋದು ಗೊತ್ತೇಹೊರತು ವಂಚನೆ-ಮೋಸ ಗೊತ್ತಿಲ್ಲ. ನಮ್ಮ ಏರಿಯಾದಲ್ಲೇ ಪೊನ್ನಮ್ಮ ಒಬ್ಬಳುಮಾಡೆಲ್ ಮೈಡ್ ಸರ್ವೆಂಟ್. ‘ತಾಯಿಯಂತೆ ಮಗಳು – ನೂಲಿನಂತೆ ಸೀರೆ’ ಎಂಬಗಾದೆ ಮಾತೇ ಇಲ್ವೆ ? ನಮಗೆ ತಿಳಿದ ಹಾಗೆ ತಮ್ಮಯ್ಯನವರಾಗಲಿ, ಅವರ ಇಬ್ಬರುಮಕ್ಕಳಾಗಲೀ ಪೊನ್ನಮ್ಮನ ಮಗಳನ್ನು ತಮ್ಮ ಮನೆಯ ಹುಡುಗಿ ಹಾಗೇ ಕಾಣ್ತಿರೋವ್ರು.ತಾವು ಹೋದ ಕಡೇಲೆಲ್ಲಾ ಈ ಹುಡುಗೀನ್ನೂ ಕರಕೊಂಡು ಹೋಗ್ತಿರ್ತಾರೆ. ಹಾಗಿರೋವಾಗಅವರೆಲ್ಲೋ ತಪ್ಪು ತಿಳುವಳಿಕೆಯಿಂದ ದೂರು ಕೊಟ್ಟಿರಬೇಕಷ್ಟೆ. ಕಳ್ಳ ಮಾಲು ಸಮೇತಸಿಕ್ಕಿದ ಮೇಲಷ್ಟೆ ಅವರಿಗೆ ತಮ್ಮ ತಪ್ಪಿನ ಅರಿವಾಗುತ್ತೆ..’ ಎಂದು ಹೆಂಡತಿ ತಲೆಯೊಳಗೆತುಂಬಿದ್ದನ್ನೆಲ್ಲಾ ಹೊರಹಾಕಿದರು.ಇನ್ಸ್ಪೆಕ್ಟರ್ ಕೂಡಾ ನಗುನಗುತ್ತಲೇ ನೀವು ಹೇಳೋದನ್ನೆಲ್ಲಾ ನಾನೂ ನಂಬ್ತೀನಿಅಂತಾನೇ ಇಟ್ಕೊಳ್ಳಿ.. ಆದರೆ ಇತ್ತೀಚೆಗೆ ಎಂತೆಂಥಾ ನಿಗೂಢವಾದ ಅಪರಾಧಗಳಾಗ್ತಾಇವೆ ಅನ್ನೋದನ್ನು ನೀವು ಪತ್ರಿಕೇಲಿ, ಟೀವೀಲಿ ನೋಡ್ತಿದ್ದೀರಿ. ಕೊಲೆ-ದರೋಡೆಗಳಂಥಕೇಸುಗಳಲ್ಲಿ ಮನೆಗೆಲಸದವರೇ ಶಾಮೀಲಾಗಿರ್ತಾರೆ ಅಂದ್ರೆ ನೀವು ನಂಬ್ತೀರೋ ಬಿಡ್ತೀರೋ?‘ಇಷ್ಟಕ್ಕೂ ನಮ್ಮ ಸ್ಟೇಷನ್ನಿಗೆ ಯಾವುದೇ ಒಂದು ಲಿಖಿತ ದೂರು ಬಂದರೂ ಅದನ್ನಗಂಭೀರವಾಗಿ ಪರಿಗಣಿಸಬೇಕಾದ್ದು ನಮ್ಮ ಕರ್ತವ್ಯ ತಾನೇ ?’ ಅಂತ ಒಂದು ಮೆಟ್ಟಿಲುಮೇಲೇರಿ ಹೋದರು. ಇದೊಂದು ಸೂಕ್ಷ್ಮ ವಿಚಾರ. ಇದರಲ್ಲಿ ನೀವು ಅನಗತ್ಯ ತಲೆಹಾಕಬಾರದು – ಎಂಬ ಎಚ್ಚರಿಕೆಯೂ ಇತ್ತು. ಮರದ ಕಾಂಡದ ಸೀಳಿಕೆಯಲ್ಲಿದ್ದಬೆಣೆಯನ್ನು ಕಿತ್ತು ತನ್ನ ಬಾಲವನ್ನೇ ಸಿಕ್ಕಿಸಿಕೊಂಡ ಕೋತಿಯ ಪ್ರಸಂಗ ನೆನಪಾಯಿತು,ಡಾ|| ಚಕ್ರಪಾಣಿಯವರಿಗೆ.‘ಹಾಗಾದ್ರೆ ಇನ್ನೇನೂ ಮಾಡೋಕೆ ಸಾಧ್ಯವಿಲ್ವಾ ಇನ್ಸ್ಪೆಕ್ಟರೇ ?’ ಕಟ್ಟಕಡೆಯಅಹವಾಲಿನಂತಿತ್ತು ಆ ಪ್ರಶ್ನೆ.‘ಆಗೋಕೆ ಸಾಧ್ಯವಿದೆ. ನೀವೀಗ ಒಂದು ಕೆಲಸ ಮಾಡಿ. ಇಷ್ಟು ಹೊತ್ತು ನೀವುಏನೇನು ಹೇಳಿದಿರೋ, ಅದನ್ನೆಲ್ಲಾ ಒಂದು ಬಿಳಿ ಹಾಳೆಯ ಮೇಲೆ ಬರೆದುಕೊಡಿ.ಜಾಮೀನು ಮೇಲೆ ಬಿಡುಗಡೆಯ ವಿಚಾರ ಮಾಡ್ತೀನಿ’ ಅಂದರು ಇನ್ಸ್ಪೆಕ್ಟರ್. ಅದಕ್ಕೆಮುಂಚೆಯೇ ಸಿದ್ಧವಾಗಿ ಬಂದಂತೆ ಕೂಡಲೇ ಡಾಕ್ಟರ್ ಬರೆದು ಸಿದ್ಧವಾಗಿರಿಸಿದ್ದಅರ್ಜಿಯೊಂದನ್ನು ಕೋಟಿನ ಜೇಬಿನಿಂದ ತೆಗೆದು ಅವರ ಮುಂದಿರಿಸಿದರು.ಪತ್ರವನ್ನು ಖುಷಿಯಿಂದಲೇ ಓದಿಕೊಂಡ ಇನ್ಸ್ಪೆಕ್ಟರು ‘ಗುಡ್, ಎಲ್ಲಾ ಸರಿಯಾಗಿದೆ.ಆದರೆ ಇದರಲ್ಲಿ ದೂರಿರುವಂತೆ ಹುಡುಗಿಗೆ ನಾವಿಲ್ಲಿ ಯಾವ ರೀತಿಯ ಹಿಂಸೇನೂಮಾಡಿಲ್ಲ. ಬೇಕಾದರೆ ಆ ಹುಡುಗೀನೇ ಒಂದು ಮಾತು ಕೇಳಿ ನಿಜ ತಿಳ್ಕೊಳ್ಳಿ’ ಅನ್ನುತ್ತಾಲಾಕಪ್ ಕಡೆ ಕರೆದೊಯ್ದರು. ಲಾಕಪ್ನಲ್ಲಿದ್ದ ಶ್ರೀವಳ್ಳಿ ಡಾಕ್ಟರ್ ಹಾಗೂ ಮೀನಾಕ್ಷಿಅವರನ್ನು ಕಂಡು ಪೆಚ್ಚಾದರೂ, ಅವಳ ಮುಖದಲ್ಲಿ ನೋವೆಂಬುದು ಎಳೆಯಷ್ಟೂಕಾಣುತ್ತಿರಲಿಲ್ಲ. ಹತ್ತಿರವೇ ಇದ್ದ ಮಹಿಳಾ ಪೇದೆಯಂತೂ ‘ಪೊಲೀಸ್ ಅಂದ್ರೆ ಅವರಆರೋಪಿ221 222ಮೇಲೆ ಇಲ್ಲದ ಆರೋಪ ಮಾಡ್ತಾರೆ. ಆದರೆ ನಮಗೂ ಇತಿಮಿತಿಗಳಿವೆ ಅನ್ನೋದನ್ನುಜನ ಮರೀತಾರೆ!’ ಎಂದು ಗೊಣಗಿದಳು.ಇನ್ಸ್ಪೆಕ್ಟರಿಗೆ ಧನ್ಯವಾದ ತಿಳಿಸಿ ಹೊರಬಂದ ಮೇಲೆ, ಗೇಟಿನ ಬಳಿ ಅಳುತ್ತನಿಂತಿದ್ದ ಪೊನ್ನಮ್ಮನನ್ನು ಕಂಡು ಮೀನಾಕ್ಷಿಯವರು ‘ನಾವು ಹೇಳಬೇಕಾದ್ದನ್ನೆಲ್ಲ ಹೇಳಿದ್ದೀವಿ.ನಾಳೆ ನಾಳಿದ್ದರಲ್ಲಿ ನಿನ್ನ ಮಗಳನ್ನ ಮನೆಗೆ ಕಳಿಸ್ತಾರೆ. ನೀನು ಹೆದರಬೇಡ’ ಎಂದುಸಾಂತ್ವನ ಹೇಳುವುದನ್ನು ಮರೆಯಲಿಲ್ಲ. ಮಗಳಿಗೆ ಲಾಕಪ್ಪನಲ್ಲಿ ಚಿತ್ರಹಿಂಸೆ ಕೊಡುತ್ತಿದ್ದಾರೆಂದುಇಲ್ಲದ ಆವುಟ ಮಾಡಿದ್ದು ಉಪಯೋಗಕ್ಕೆ ಬಂತು – ಎಂಬ ಅರಿವು ಚಕ್ರಪಾಣಿಯವರಲ್ಲಿಮೂಡಿ ‘ಇವರ ಬದುಕೇ ಹೀಗೆ’ ಅಂದುಕೊಂಡು ಹುಸಿನಕ್ಕರು.ಮನೆಗೆ ವಾಪಸ್ಸಾದ ಮೇಲೆ ಅವರಿಗೆ ಹೊಸ ಆಲೋಚನೆಯೊಂದು ತಲೆಗೆಹೊಕ್ಕಿತು. ನಾಳೆ ಹುಡುಗಿಯ ಬಿಡುಗಡೆಯಾಗಬಹುದು. ಆದರೆ ಕೂಲಂಕುಶ ತನಿಖೆಯಾಗಿ,ಮಾಲು ಸಿಕ್ಕಿ ಅವಳೇ ಅಪರಾಧಿಯೆಂದು ಖಚಿತವಾದರೆ, ತಮ್ಮ ಮರ್ಯಾದೆಯ ಪ್ರಶ್ನೆಏನಾದೀತು? ಜೊತೆಗೆ ಮನೆಯ ಹಿಂದಿನ ಬೀದಿಯಲ್ಲಿ ವಾಸವಿರುವ ತಮ್ಮಯ್ಯನವರಿಂದಅದೆಂಥ ವಿರೋಧವನ್ನು ಎದುರಿಸಬೇಕಾಗುವುದೋ !ಇನ್ಸ್ಪೆಕ್ಟರ್ ಚಂದ್ರಪ್ಪ ಇನ್ನೂ ಒಂದು ಮನವಿ ರೂಪದ ಆದೇಶ ನೀಡಿದ್ದರು.ಅದರಂತೆ ಪೊನ್ನಮ್ಮನಿಗೆ ಒಂದಿಷ್ಟು ಹಣಕೊಟ್ಟು ಅವಳ ಕುಟುಂಬದವರ ಭಾವಚಿತ್ರಗಳನ್ನುತೆಗೆಸಿಕೊಡಬೇಕು. ಇದು ನಾಗರಿಕರ ಸುರಕ್ಷತೆಯ ದೃಷ್ಟಿಯಿಂದ ಅಗತ್ಯವಾಗಿಆಗಬೇಕಿರುವುದೆಂದು ಅವರು ಒತ್ತಿ ಹೇಳಿದರು.ಮರುದಿನ ಶ್ರೀವಳ್ಳಿಯನ್ನು ಬಿಡುಗಡೆ ಮಾಡಲಾಯಿತು. ನಿಜ ಸಂಗತಿ ತಿಳಿದಇನ್ಸ್ಪೆಕ್ಟರೇ ಮಗಳನ್ನು ಕಳಿಸಿದರೆಂದು ಪೊನ್ನಮ್ಮ ಕಂಡಕಂಡವರ ಕೂಡ ಹೇಳಿಕೊಂಡುತಿರುಗಿದಳು. ಆದರೆ ಅಣ್ಣಾವ್ರೆ ನಿಮ್ಮ ದಯದಿಂದ ನನ್ನ ಮಗಳಿಗೆ ಬಿಡುಗಡೆ ಆಯ್ತುಅಂತ ಡಾಕ್ಟರ್ ಬಳಿ ಹೇಳಿದಳು. ಅದರಿಂದ ಡಾಕ್ಟರಿಗೂ ಕಿಂಚಿತ್ತು ಹೆಮ್ಮೆ ಎನಿಸಿತು.ಇರುವ ಒಬ್ಬನೇ ಮಗ ಮದುವೆಯಾಗಿ ಸ್ಯಾನ್ಫ್ರಾನ್ಸಿಸ್ಕೋದಲ್ಲಿ ನೆಲೆಸಿದ ಮೇಲೆ,ಪೊನ್ನಮ್ಮಳಂಥ ನಂಬಿಕಸ್ಥೆಯ ಅಗತ್ಯತೆ ಹೆಚ್ಚಿನ ಮಹತ್ವ ತಂದಿತ್ತೆಂಬುದನ್ನು ಅವರುಬಲ್ಲರು.ಆಶಯದಂತೆ ಎಲ್ಲವೂ ಸರಿಹೋಯಿತು. ಪೊನ್ನಮ್ಮ ದಿನಂಪ್ರತಿ ಹಾಜರಾಗಿ ಕೆಲಸಮಾಡಿಕೊಂಡು ಹೋಗುತ್ತಿದ್ದಾಳೆ ಎನಿಸುತ್ತಿದ್ದಂತೆಯೇ ಒಂದು ದಿನ ಚಕ್ಕರ್ ಹಾಕಿದವಳುಸತತ ಮೂರು ದಿನ ಅದೆಲ್ಲಿ ಹೋದಳೋ ! ಪಕ್ಕದ ಮನೆಗೆ ಬರುತ್ತಿದ್ದ ಕೆಲಸಗಾರ್ತಿಗೆದಿನಕ್ಕಿಷ್ಟು ಅಂತ ಕೊಟ್ಟು ನಿಭಾಯಿಸಿದ್ದಾಯಿತು. ಮೀನಾಕ್ಷಿ ಅವರಿಗೆ ಇದ್ದಕ್ಕಿದ್ದಂತೆಒಂದು ಕೊಳಗೇರಿ ಹುಡುಗಿ ಬಂದು ‘ನಮ್ಮ ಚಿಗಮ್ಮ ಮಗಳನ್ನ ಕರಕೊಂಡು ಓಂ ಶಕ್ತಿಗುಡಿಗೆ ಹೋಗವಳೆ. ಬರೋದು ಇನ್ನೂ ಎರಡು ದಿನವಾಗ್ತದೆ’ ಅಂತ ಮೂರುದಿನಗಳ ನಂತರ ವರದಿ ಮಾಡಿದಳು. ‘ಎಲ್ಲಿದೆ ಓಂ ಶಕ್ತಿ?’ ಅಂತ ಕೇಳಿದ್ದಕ್ಕೆ ಆ ಹುಡುಗಿ‘ಮದರಾಸುತಾವ’ ಎಂದಷ್ಟೇ ಹೇಳಿ ಹೊರಟುಬಿಟ್ಟಳು. ಈ ಬಾರಿ ಮೀನಾಕ್ಷಿಗೂಕೊಂಚ ರೇಗಿತು. ‘ನೀಚ ಜಾತಿಗೆ ಉಪಕಾರ ಮಾಡೋದು-ಈಚಲು ಗಿಡಕ್ಕೆ ನೀರುಹಾಕೋದು ಎರಡೂ ಒಂದೇ’ ಎಂಬ ಗಾದೆಯ ಮಾತನ್ನು ನೆನಪಿಸಿಕೊಂಡರು. ಇದನ್ನುಗಂಡನಿಗೆ ಹೇಳಿದರೆ ತನ್ನನ್ನು ಹುರಿದು ಉಪ್ಪಿನ ಕಾಯಿ ಹಾಕುವರೆಂದು ಬೆದರಿಸುಮ್ಮನಾದರು.ಪೊಲೀಸ್ ಇನ್ಸ್ಪೆಕ್ಟರ್ ಚಂದ್ರಪ್ಪ ನೀಡಿದ್ದ ಎಚ್ಚರಿಕೆಯ ಮಾತುಗಳು ಈಗ ಡಾಕ್ಟರ್ಮನಸ್ಸನ್ನು ಕೊರೆಯಲಾರಂಭಿಸಿದವು. ಹೌದು, ಇಷ್ಟು ವರ್ಷ ಮನೆಗೆಲಸದವಳಾಗಿದ್ದುಕೊಂಡುಒಳಸುಳಿವುಗಳನ್ನೆಲ್ಲಾ ಅರಿತಿರುವ ಈ ಪೊನ್ನಮ್ಮಳನ್ನು ಏಕೆ ಅನುಮಾನಿಸಲೇ ಇಲ್ಲ ?ಇವಳ ಗಂಡನ ಹೆಸರೇನು ? ಅವನ ಉದ್ಯೋಗವೇನು ? ಇವಳು ನಿಜಕ್ಕೂವಾಸವಿರುವುದೆಲ್ಲ್ಲಿ? ಇವರ ಹಿನ್ನೆಲೆಯೇನು ? ಎಂಬ ಯಾವ ಮಾಹಿತಿಯೂ ಸ್ಪಷ್ಟವಾಗಿತಿಳಿದಿಲ್ಲವಲ್ಲಾ! ಅರಸು ನಗರದ ಕೊಳಗೇರಿಯಲ್ಲಿ ಇದ್ದಾಳೆಂಬ ಒಂದು ಸಂಗತಿಯನ್ನುಬಿಟ್ಟರೆ ಬೇರೇನೂ ತಿಳಿದಿಲ್ಲವಲ್ಲಾ! ಹಿಂದೆ ಒಂದೆರಡು ಸಲ ಗಂಡನ ಕೆಲಸ ಕುರಿತುಒಂದಿಷ್ಟು ಹೇಳಿದ್ದುಂಟು. ತಳ್ಳುಗಾಡಿಯಲ್ಲಿ ತರಕಾರಿ ವ್ಯಾಪಾರ ಮಾಡ್ತಾನೆ; ಸಿಟಿಮಾರ್ಕೆಟ್ಟಿಗೆ ನಾಲ್ಕು ಗಂಟೆಗೇ ಗಾಡಿ ತಗೊಂಡು ಹೋಗಿ ತರಕಾರಿ ಹಾಕ್ಕೊಂಡು ಬರ್ತಾನೆ-ಅಂತ. ಇನ್ನೊಮ್ಮೆ ಸಂಪಾದನೆ ತುಂಬಾ ಕಡಿಮೆ ಅಂತ ಆ ಕೆಲಸ ಬಿಟ್ಟು, ಐಸ್ ಮಾರೋಕೆಲಸ ಹಿಡಿದಿದ್ದಾನೆ ಅಂತ ಹೇಳಿದ್ದಳು. ಕುಡಿಯೋಕೆ ನನ್ನ ಹತ್ರಾನೆ ಕಾಸು ಇಸ್ಕೋತಾನೆಅಂತ ಇತ್ತೀಚೆಗೆ ಹೇಳ್ತಿದ್ದಳು. ಇದೆಲ್ಲವನ್ನೂ ನಂಬಬೇಕೋ ಬಿಡಬೇಕೋ ! ಈ ಬಗ್ಗೆಹೆಚ್ಚಿನ ಮಾಹಿತಿ ತಿಳಿಯಲು ತಾವೇ ಖುದ್ದಾಗಿ ಅರಸು ನಗರವೆಂಬ ಕೊಳಗೇರಿಗೆಹೋಗಿ ಬರುವ ನಿರ್ಧಾರವನ್ನು ಡಾಕ್ಟರ್ ಮಾಡಿದರು, ಅದು ತಮ್ಮ ಅಂತಸ್ತು-ಮರ್ಯಾದೆಗೆಘನತೆ ತರುವಂಥದ್ದಲ್ಲ ಎಂಬ ಅರಿವಿದ್ದರೂ!ಅವರ ಔಷಧಾಲಯಕ್ಕೆ ವಾರದ ರಜಾ ದಿನ ಸೋಮವಾರ. ಆ ದಿನ ಬೆಳಗ್ಗೆಯೇಕಾರಿನಲ್ಲಿ ಹೊರಟರು. ಪತ್ನಿಯು ಬೇರೊಬ್ಬಳಿಂದ ಮನೆಗೆಲಸ ಮಾಡಿಸುತ್ತಿದ್ದರು.ಅರಸು ನಗರದ ಅಂಚಿನಲ್ಲಿಯೇ ಕಾರನ್ನು ನಿಲ್ಲಿಸಿ, ಕೊಳಗೇರಿಯ ಪ್ರಮುಖ ತಾಣವೆಂದುಕಾಣಿಸುತ್ತಿದ್ದ ಅರಳೀಕಟ್ಟೆಯ ಮುಂದೆ ನಿಂತರು. ಅಲ್ಲೊಬ್ಬ ವಯಸ್ಸಾದವರನ್ನು ವಿಚಾರಿಸಿದಾಗಪೊನ್ನಮ್ಮ ಇರುವ ಮನೆಯ ಅಂದಾಜು ಸಿಕ್ಕಿತು. ಕರುಮಾರಿಯಮ್ಮ ಗುಡಿಯ ಬೀದಿಯಲ್ಲಿ-ಎಡಬದಿಯ 15ನೇ ನಂಬರಿನ ಮನೆಯಲ್ಲಿ ಅವಳಿರುವುದು ತಿಳಿಯಿತು.ನಗರ ಸಭೆಯವರು ಈಚೆಗಷ್ಟೇ ಹಾಕಿಸಿರುವ ಗುರ್ತಿನ ಫಲಕದಿಂದ ಅನಗತ್ಯಹುಡುಕಾಟ ತಪ್ಪಿತು. ಗುಡಿಯಿರುವ ರಸ್ತೆಯ ಮುಖಭಾಗದಲ್ಲೇ ಇರುವ ಸ್ವಾಗತಕಮಾನಿನ ಕೆಳಗೆ ಹೋದಾಗ ಎರಡೂ ಬದಿ ಗೂಡಿನಂಥ ಮನೆಗಳು, ಹೆಚ್ಚಿನವಕ್ಕೆಛಾವಣಿಯಾಗಿದ್ದ ಮಂಗಳೂರು ಹೆಂಚು, ಮೋರಿಯ ಪಕ್ಕದಲ್ಲೇ ಬದುಕನ್ನು ಬಿಚ್ಚಿಡುವದೃಶ್ಯಗಳು – ಇವೆಲ್ಲ ಅಧ್ಯಯನ ವಸ್ತುಗಳಲ್ಲ ಎಂದು ಭಾವಿಸಿದಂತೆ ಅವರು ಮುಂದೆಆರೋಪಿ223 224ಮುಂದೆ ಹೋದರು. ಬೀದಿ ಕೊಳಾಯಿಯೊಂದರ ಮುಂದೆ ಬಣ್ಣ ಬಣ್ಣದ ಪ್ಲಾಸ್ಟಿಕ್ಕೊಡಗಳು ಸಾಲುಗಟ್ಟಿ ಕುಳಿತಿದ್ದವು. ಕಸ ಮುಸುರೆ – ಬಯಲು ಸ್ನಾನ-ಮಕ್ಕಳ ಹೇಸಿಗೆತೊಳೆದಾಟ-ಇದೆಲ್ಲದರ ಮಲಿನ ನೀರು, ತೆರೆದ ಮೋರಿಯಲ್ಲಿ ವಿಶಿಷ್ಟವಾದ ವಾಸನೆಹುಟ್ಟಿಸುತ್ತಿದ್ದರಿಂದ ಅವರು ಅಲ್ಲಲ್ಲಿ ಮೂಗಿನ ಹೊಳ್ಳೆಗಳನ್ನು ಮುಚ್ಚಿಕೊಳ್ಳುತ್ತಿದ್ದರು.ಪೊನ್ನಮ್ಮಳ ಮನೆಯು ಅಂದಾಜಿನಂತೆ ಸಿಗಲಿಲ್ಲ. ಹದಿನೈದನೇ ಸಂಖ್ಯೆಯಮನೆಯಲ್ಲಿದ್ದುದು ಕೊಳಾಯಿ ಕೆಲಸ ಮಾಡುವ ಪೆರುಮಾಳ್ದು. ಮನೆ ಮುಂದಿನಜಗಲಿಯ ಮೇಲೆ ಕುಳಿತಿದ್ದ ಇಬ್ಬರು ತಮ್ಮ ಅರವ ಭಾಷೆಯಲ್ಲಿ ಎಗ್ಗಿಲ್ಲದೆ ಹರಟುತ್ತಿದ್ದರು.ಅವರಲ್ಲೊಬ್ಬ ಪ್ಲಂಬರ್ ಪೆರುಮಾಳ್ ಎಂದು ಖಚಿತವಾಯಿತು. ಅವನು ಪೊನ್ನಮ್ಮಳಹಿರಿಯಣ್ಣನಂತೆ. ಅವನು ಅಲ್ಲಿಂದ ಮೂರು ಮನೆ ಮುಂದಕ್ಕೆ ಹೋಗಿ ಎಂದುನಿರ್ದೇಶಿಸಿದ. ನಗರದಲ್ಲಿ ಶ್ರೀಮಂತ ಮಧ್ಯಮ ವರ್ಗದವರು ವಾಸವಿರುವ ಬಡಾವಣೆಗಳಲ್ಲಿಎಷ್ಟೋ ಕಡೆ ತಮ್ಮ ಅಕ್ಕಪಕ್ಕದ ಮನೆಯಲ್ಲಿ ಯಾರಿದ್ದಾರೆಂದೇ ತಿಳಿದಿರುವುದಿಲ್ಲ. ಅಂಥಾದ್ದರಲ್ಲಿಈ ಕೊಳಗೇರಿಯಲ್ಲಿ ಮನೆ ಹುಡುಕುವುದು ಅದೆಷ್ಟು ಸುಲಭ ಎನ್ನಿಸಿತು. ಕೆಳವರ್ಗದವರಲ್ಲಿಇರುವಷ್ಟು ಪರಸ್ಪರ ಪರಿಚಯ – ಸಂಬಂಧಗಳು ಮಧ್ಯಮ ವರ್ಗದವರಲ್ಲಿ ನಿಜಕ್ಕೂಇರುವುದಿಲ್ಲವೇನೋ !ನಿರ್ದಿಷ್ಟ ಮನೆ ಸಿಕ್ಕಿದರೂ ಪೊನ್ನಮ್ಮ ಮಾತ್ರ ಸಿಗಲಿಲ್ಲ. ಸೇಲಂ ಕಡೆಯ ಅವಳೂರಿಗೆಹೋಗಿದ್ದಾಳೆಂದೂ, ಬರುವುದು ಇನ್ನೂ ಎರಡು ದಿನವಾಗುತ್ತದೆಂದೂ ಮನೆಯೊಳಗಿಂದಹೊರಬಂದ ಅಜ್ಜನೊಬ್ಬ ತಿಳಿಸಿದ. ಅವನು ಅವಳ ಮಾವನಂತೆ. ಪರೀಕ್ಷಿಸಿಯೇಬಿಡೋಣ ಎಂಬಂತೆ ಡಾಕ್ಟರ್ ತೆರೆದ ಬಾಗಿಲಿನಿಂದ ಒಳಗೆ ಕಣ್ಣು ಹಾಯಿಸಿದರು.ನಡುಮನೆಯ ಗೋಡೆಯ ಮೇಲೆ ಓಂ ಶಕ್ತಿ-ಮುರುಗ-ಗಣಪತಿ-ದೇವರುಗಳ ಜೊತೆಗೆಏಸುಕ್ರಿಸ್ತನ ಪಟವೂ ಇತ್ತು. ತಾನು ಮೊದಲಿನಿಂದಲೂ ಓಂ ಶಕ್ತಿಗೂ, ಕರುಮಾರಿಯಮ್ಮನಿಗೂನಡೆದುಕೊಳ್ಳುತ್ತಿರುವುದಾಗಿಯೂ, ತನ್ನ ಗಂಡನು ಮಾತ್ರ ಪ್ರತಿ ಭಾನುವಾರ ಚರ್ಚಿಗೆತಪ್ಪದೆ ಹೋಗಿ ಬರುತ್ತಾನೆಂದೂ ಹಿಂದೊಮ್ಮೆ ಪೊನ್ನಮ್ಮ ಹೇಳಿದ್ದು ನೆನಪಿಗೆ ಬಂತು.ಇದಲ್ಲವೆ ಭಾವೈಕ್ಯ ಭಾರತದ ಒಂದು ಮಾದರಿ ಎನಿಸಿತು ಡಾಕ್ಟರ್ಗೆ. ಇಷ್ಟು ದೂರಬಂದಿದ್ದೇ ಆಗಿದೆ. ಕೆಲಸವಾಗದೆ ಹಿಂದಿರುಗುವುದೇ ? ಅಂತ ಯೋಚಿಸಿ, ಆ ಮುದುಕಿನಕೈಲಿ ಐವತ್ತು ರೂಪಾಯಿಯ ನೋಟನ್ನಿರಿಸಿ, ಪೊನ್ನಮ್ಮ ಊರಿಗೆ ಬಂದ ಕೂಡಲೇಮನೆಯವರೆಲ್ಲ ಒಂದು ಗುಂಪಿನ ಫೋಟೋ ತೆಗೆಸಿಕೊಂಡು, ತನಗೊಂದು ಪ್ರತಿ ಕಳಿಸುವಂತೆತಿಳಿಸಿದರು. ಆ ಮುದುಕ ಐವತ್ತರ ನೋಟು ಕೈಗೆ ಬೀಳುತ್ತಲೇ ಡಾಕ್ಟರ್ ಕಾಲಿಗೇ ಬಿದ್ದುಆಗಲಿ ಎಂದ.‘ಎದಕ್ಕ ಚಾಮಿ ಪೋಟಾ ?, ಎಂದು ಅವನು ಅಮಾಯಕನಂತೆ ಪ್ರಶ್ನಿಸಿದಾಗ,ಡಾಕ್ಟರ್ ‘ಅದು ಪೊಲೀಸ್ ಇನ್ಸ್ಪೆಕ್ಟರಿಗೆ ಬೇಕಂತೆ’ ಎಂದು ಉತ್ತರಿಸಿದರು. ಅವನಮುಖದಲ್ಲಿ ಭೀತಿ ಆವರಿಸಿದಂತೆ ಕಂಡಿತು. ‘ನಾನು ಬಂದಿದ್ದೆ ಅಂತ ಪೊನ್ನಮ್ಮಳಿಗೆ ಹೇಳು’ಅಂತ ನೆನಪಿಸಿ ಕಾರು ನಿಲ್ಲಿಸಿದ್ದ ಸ್ಥಳದತ್ತ ಹೊರಟರು. ಅಷ್ಟರಲ್ಲಿ ಅಚ್ಚ ಬಿಳಿ ಬಣ್ಣದ‘ಇಂಡಿಕಾ’ ಕಾರೊಂದು ಆ ಮನೆಯ ಮುಂದೆಯೇ ನಿಂತಿತು. ಅದರಿಂದಿಳಿದ ನಸುಗೆಂಪುಮೈಬಣ್ಣದ ಹುಡುಗಿಯೊಬ್ಬಳು ಕಾರು ಚಾಲಕನೊಂದಿಗೆ ಪಕ್ಕದಲ್ಲೇ ನಿಂತು ಮಾತಾಡಲುಶುರುಮಾಡಿದಳು. ಆ ಹುಡುಗಿ ಆಗ ಮಾಡಿಕೊಂಡಿದ್ದ ಅಲಂಕಾರವನ್ನು-ಹಾಕಿಕೊಂಡಿದ್ದಉಡುಪನ್ನೂ ಕಂಡವರಾರೂ ಅವಳು ಪೊನ್ನಮ್ಮಳ ಮಗಳು ಶ್ರೀವಳ್ಳಿಯೆಂದು ಗುರ್ತಿಸಲುಕಷ್ಟಸಾಧ್ಯವಾಗುತ್ತಿತ್ತು. ತಾವು ಎರಡು ದಿನ ಹಿಂದೆಯಷ್ಟೆ ಪೊಲೀಸ್ ಲಾಕಪ್ಪಿನಲ್ಲಿಕಂಡಿದ್ದ ಹುಡುಗಿ ಇವಳೇನಾ ? ಎಂಬ ಅನುಮಾನ ಹುಟ್ಟಿತು. ಡಾಕ್ಟರನ್ನು ಗಮನಿಸಿದಆ ಹುಡುಗಿ ‘ಸಾರ್ ತಾವೇನು ಸಾರ್, ನಮ್ಮಂಥಾ ಬಡವರ ಮನೆತನಕ ಬಂದಿದ್ದು ?’ಎಂಬ ಅರ್ಥದಲ್ಲಿ ಅವರನ್ನು ನೋಡಿದರೂ ‘ನಮಸ್ಕಾರ’ ಮಾಡಿ ಮನೆಯೊಳಕ್ಕೆ ಓಡಿದಳು.ಅವಳನ್ನು ಮನೆಯತನಕ ಕರೆತಂದು ಬಿಟ್ಟು ಹೋಗಿದ್ದ ಕಾರು ಡಾಕ್ಟರಿಗೆಅಪರಿಚಿತವಾದ್ದೇನೂ ಆಗಿರಲಿಲ್ಲ. ಅದು ತಮ್ಮಯ್ಯನವರದೇ, ಅಂದಾಗ ಅದರಲ್ಲಿದ್ದಚಾಲಕ ತಮ್ಮಯ್ಯನವರ ಕಿರಿಯ ಮಗ ಸುಂದರೇಶ ಎಂಬುದರಲ್ಲಿ ಯಾವ ಅನುಮಾನವೂಉಳಿಯಲಿಲ್ಲ. ಕಾರು ಹೊರಟುಹೋಗಿತ್ತು.ಹತ್ತಾರು ಹೆಜ್ಜೆ ಮುಂದೆ ಹೋಗಿದ್ದ ಡಾಕ್ಟರ್ ಹಿಂದಿರುಗಿ ಬಂದು ಮುದುಕನನ್ನುಕರೆದು ‘ಶ್ರೀವಳ್ಳಿಯನ್ನು ನನ್ನ ಹತ್ರ ಕಳಿಸು, ಸ್ವಲ್ಪ ಮಾತಾಡೋದಿದೆ’ ಅಂದರು. ಅವನುಹಾಗೇ ಮಾಡಿದ. ಸಂಕೋಚದಿಂದ ಹೊರಬಂದ ಅವಳು ಉತ್ತರವನ್ನು ಮೊದಲೇಸಿದ್ಧಪಡಿಸಿಟ್ಟುಕೊಂಡವಳಂತೆ ‘ಅಮ್ಮ ನಾಳಿದ್ದು ಬರ್ತಾಳೆ ಸಾರ್. ನನ್ನ ಮೊಬೈಲಿಗೆಫೋನ್ ಮಾಡಿದ್ದಳು ಇವೊತ್ತು ಬೆಳಗ್ಗೆ’ ಅಂದಳು ಕೊಂಚ ಅಳುಕಿನಿಂದಲೇ.ಡಾಕ್ಟರ್ ‘ಅದಿರಲಿ, ಆ ತಮ್ಮಯ್ಯನವರು ನೀನು ಒಡವೆ ಕದ್ದಿದ್ದೀಯಾ ಅಂತಪೊಲೀಸ್ ಕಂಪ್ಲೆಂಟ್ ಕೊಟ್ಟಿದ್ದರೂ, ನೀನು ನೋಡಿದ್ರೆ ಅವರ ಮಗನ ಜೊತೇಲಿ ಸುತ್ತುತ್ತಾಇದ್ದೀಯಾ, ನಿಮ್ಮಮ್ಮ ಆಕಾಶವೇ ತಲೆ ಮೇಲೆ ಬಿದ್ದ ಹಾಗೆ ಗೋಳಾಡಿದಳು. ಅದರಿಂದಅಯ್ಯೋ ಪಾಪ ಅನಿಸಿ ಪೊಲೀಸ್ ಸ್ಟೇಷನ್ವರೆಗೂ ನಾವು ಹೋಗಿ ಬರಬೇಕಾಯ್ತು.ಏನು ಎಲ್ಲ ಸೇರಿ ನಾಟಕ ಆಡ್ತಿದ್ದೀರಾ ?’ ಎಂದು ಬೆದರಿಸಿದರು. ಶ್ರೀವಳ್ಳಿ ಅದರಿಂದಒಂದಿಷ್ಟೂ ನೊಂದುಕೊಳ್ಳದೆ’ ಸಾರ್, ನಾನು ದೇವರಾಣೆಗೂ ಯಾವ ಕಳ್ಳತನಾನೂಮಾಡಿಲ್ಲ’ ಅಂತಷ್ಟೆ ಹೇಳಿ ಮನೆಯೊಳಗೆ ಹೋದಳು. ಅವಳ ಅಜ್ಜ ಯಾವುದೂಅರ್ಥವಾಗದವನಂತೆ ಕಂಗೆಟ್ಟು ನಿಂತ.ಡಾಕ್ಟರ್ ಕಾರ್ ಹತ್ತಿ ವಾಪಸ್ಸು ಬರುವಾಗ ಶ್ರೀವಳ್ಳಿಯ ಕತೆಯೇಅರ್ಥವಾಗುವುದಿಲ್ಲವೆಂದು ಗೊಂದಲಕ್ಕೀರಡಾದರು. ಹಾಳಾಗಿ ಹೋಗಲಿ, ಇವರಬಾಳೇ ಹೀಗೆ ಅಂತ ಸುಮ್ಮನಾದರು. ಸುಳ್ಳೇ ಇವರ ದೇವರು ಎಂಬುದಾಗಿ ದಾಸರಪದವನ್ನು ಜ್ಞಾಪಿಸಿಕೊಂಡರು. ಶ್ರೀವಳ್ಳಿಯು ಮಾತಾಡುವಾಗ, ಕಣ್ಣು ಕೈ ಆಡಿಸುವಾಗ,ಯಾವಾಗಲಾದರೊಮ್ಮೆ ಸೊಂಟ ಬಳುಕಿಸುವಾಗ ಹೇಗಿರುತ್ತಾಳೆಂಬ ಪರಿಯು ಡಾಕ್ಟರ್ಗೆಆರೋಪಿ225 226ಅರ್ಥವಾಗಿದ್ದಂತೂ ಈಗಲೇ, ನಿಜವಾಗಿಯೂ ಇವಳು ಪೊನ್ನಮ್ಮಳ ಮಗಳೇನಾ ಅನಿಸಿತು.ಕಾರಿನಲ್ಲಿದ್ದವನು ತಮ್ಮಯ್ಯನವರ ಮಗನೇ ಎಂಬುದು ಖಚಿತವಾಗಿ ತಿಳಿಯದು. ಕಾರಂತೂಅವರದೇ. ಒಡವೆಗಳ ಕಳವಿನ ಬಗ್ಗೆ ಒಂದಿಷ್ಟು ಕೆದಕಬಹುದಿತ್ತಲ್ಲಾ ಅಂತ ಪೇಚಾಡಿಕೊಂಡರುಅಷ್ಟೆ.ಮರುದಿನವೇ ಪೊನ್ನಮ್ಮ ಕೆಲಸಕ್ಕೆ ಬಂದಳಾದರೂ, ಮುಖದಲ್ಲಿ ಎಂದಿನ ಲವಲವಿಕೆಇರಲಿಲ್ಲ. ಮೀನಾಕ್ಷಿಯವರು ಕೇಳಿದ್ದಕ್ಕಷ್ಟೆ ಉತ್ತರ. ಮನೆಗೆಲಸವನ್ನೆಲ್ಲಾ ಆತುರಾತುರವಾಗಿಮುಗಿಸಿ ಹೊರಡುವಾಗ ‘ಅಮ್ಮಾವರೇ ನಾನು ನಾಳೆಯಿಂದ ಕೆಲಸಕ್ಕೆ ಬರಲ್ಲ. ಬೇರೆಯಾರನ್ನಾದರೂ ನೋಡ್ಕಳ್ಳಿ’ ಅಂತ ಬಿರುಸಾಗಿ ನುಡಿದಳು. ಮೀನಾಕ್ಷಿ ದನಿಯೇರಿಸಿ‘ಯಾಕೇ, ಏನಾಯ್ತು ನಿನಗೆ ?’ ಎಂದು ಕೇಳಿದರು.ನಾವೆಲ್ಲಾ ಹೊಸೂರಿಗೆ ಹೋಗಿ ಅಲ್ಲೇ ಇದ್ದುಬಿಡಾವಾಂತ ಮಾಡಿದ್ದೀವಿ. ಮನೇನೂನೋಡ್ಕಂಡು ಬಂದಿದ್ದೀವಿ. ನನ್ನ ಗಂಡನಿಗೂ ಒಂದು ಫ್ಯಾಕ್ಟರೀಲಿ ವಾಚ್ಮ್ಯಾನ್ ಕೆಲಸಸಿಕ್ಕದೆ’ ಅಂತ ಒದರಿದಳು.ಮೀನಾಕ್ಷಿ ಹೌಹಾರಿ ‘ನಿನ್ನ ಗಂಡ ಇಲ್ಲಿಂದಲೇ ಓಡಾಡಬಹುದಲ್ಲಾ. ಹೊಸೂರಿನಲ್ಲಿಈ ರೀತಿಯ ಕೆಲಸದ ಮನೆಗಳು ಎಲ್ಲಿ ಸಿಕ್ಕುತ್ವೆ ಹೇಳು ?” ಎಂದು ಪ್ರಶ್ನಿಸಿದರು.‘ಹೇಗೋ ಆಗುತ್ತೆ ಬಿಡ್ರವ್ವಾ – ಎಲ್ಲಾ ಕಡೇಲೂ ನನ್ನ ಮಗಳು ಕಳ್ಳಿ ಅಂತಅನ್ನಿಸಿಕೊಂಡು ಎಷ್ಟು ದಿನಾಂತ ಇಲ್ಲಿರೋದು ? ಅಲ್ಲಾದ್ರೆ ನನ್ನ ಅಣ್ಣ ಅಪ್ಪ ಇದಾರೆ.ಕಷ್ಟ ಸುಖ ಅಂದ್ರೆ ನೋಡ್ಕೊಂತಾರೆ’ ಎಂದು ಅಂತಿಮ ನಿರ್ಧಾರಕ್ಕೆ ಬಂದವಳಂತೆ ತಿಳಿಸಿದಳುಅವಳು. ಅವಳ ಕಣ್ಣೇನೂ ಒದ್ದೆಯಾಗಲಿಲ್ಲ. ಮೀನಾಕ್ಷಿಗೆ ಹೇಳಲೇನೂ ತೋಚಲಿಲ್ಲ.ಎದುರು ಮನೆಯ ಕಾಂಪೌಂಡಿನ ಅಶೋಕ ಮರದ ಕೊಂಬೆಯನ್ನೇ ದಿಟ್ಟಿಸುತ್ತ ಕುಳಿತರು.ಒಡತಿಯ ಮನಸ್ಥಿತಿಯನ್ನು ಅರಿತವಳಂತೆ ಪೊನ್ನಮ್ಮ ‘ನೀವೇನೂ ಇದರಿಂದಬೇಜಾರು ಮಾಡ್ಕೋಬೇಡಿ. ಮನೆಗೆಲಸಕ್ಕೆ ನನ್ನ ಅಕ್ಕನ ಮಗಳಿಗೆ ಹೇಳಿದ್ದೀನಿ. ನನಗೆಕೊಡ್ತೀರೋದಕ್ಕಿಂತ ಒಂದಿನ್ನೂರು ರೂಪಾಯಿ ಜಾಸ್ತಿ ಕೊಡಿ. ನಿಯತ್ತಾಗಿ ಬಂದುಮಾಡ್ಕೊಂಡು ಹೋಗ್ತಾಳೆ’ ಎಂದು ಸಮಾಧಾನ ನೀಡಿದಳು.ಮೀನಾಕ್ಷಿ ಅವಳನ್ನು ‘ಸ್ವಲ್ಪ ಇರು’ ಅಂತ ಒಳಕ್ಕೆ ಕರೆದು, ತಾವು ಉಡದೇಇರಿಸಿಕೊಂಡಿದ್ದ ಒಂದು ಮೊಳಕಾಲ್ಮೂರು ಸೀರೆ, ಖಣದ ಜೊತೆಗೆ ಐವತ್ತು ರೂಪಾಯಿನೋಟನ್ನಿಟ್ಟು ಉಡುಗೊರೆ ಕೊಟ್ಟರು. ಆಗ ಡಾಕ್ಟರ್ ಮನೆಯಲ್ಲಿ ಇರಲಿಲ್ಲವಾದ್ದರಿಂದಫೋಟೋ ಪ್ರಸ್ತಾಪವೇ ಬರಲಿಲ್ಲ. ಒಂದು ವೇಳೆ ಇದ್ದಿದ್ದರೂ ಆ ವಿಷಯಕ್ಕೆ ಅರ್ಥವೂಇರುತ್ತಿರಲಿಲ್ಲ. ಕೆಲಸವನ್ನೇ ಬಿಟ್ಟು ಹೋಗುತ್ತಿರುವಾಗ ಫೋಟೋ ಕೊಟ್ಟರೇನು, ಬಿಟ್ಟರೇನು?ಅದೇ ಸಂಜೆ ತಮ್ಮಯ್ಯನವರಿಂದ ಫೋನ್ ಬಂತು. ಡಾಕ್ಟರ್ ತಾವೇಫೋನನ್ನೆತ್ತಿಕೊಂಡರು. ‘ಹಲೋ, ನಮಸ್ಕಾರಾ ಡಾಕ್ಟರೇ. ನಾನು ತಮ್ಮಯ್ಯ ಮಾತಾಡ್ತಿರೋದು..ಹೇಗಿದ್ದೀರಿ ?’ ಅಂತ ಆ ಕಡೆಯ ಮಾತು.ಡಾಕ್ಟರ್ ಒಂದು ಬಗೆಯ ತಿರಸ್ಕಾರದಿಂದಲೇ, ‘ಚೆನ್ನಾಗಿದ್ದೀನಿ, ವಿಷಯ ಏನೂಂತಹೇಳಿ. ನಾನು ತುಂಬಾ ಬಿಸಿಯಾಗಿದ್ದೀನಿ’ ಅಂದರು.‘ಅಂತೂ, ತಾವು ಶಿಫಾರಸ್ಸು ಮಾಡಿ ಆ ಮಿಟುಕಲಾಡೀನ ಪೊಲೀಸು ಸ್ಟೇಷನ್ನಿಂದಬಿಡಿಸಿದ್ರಿ. ಆದರೆ ನೋಡಿ, ಅವಳಮ್ಮ ಸಂಸಾರ ಸಮೇತ ಊರು ಬಿಟ್ಹೋಗೋಹಾಗಾಯ್ತು. ಅಲ್ಲ ಡಾಕ್ಟರೇ, ನೀವು ಹೋಗಿ ಹೋಗಿ ಇಂಥಾ ಜನಕ್ಕೆ ಅಯ್ಯೋ ಪಾಪಅಂದ್ರಲ್ಲಾ ಅಂತ ನನಗೆ ಕೊಂಚ ಬೇಸರವಾಯ್ತು ನೋಡಿ..’ಆ ಮಾತುಗಳಲ್ಲಿ ಹೊಸ ವಿಷಯವೇನೂ ಇರಲಿಲ್ಲ. ಆದರೆ ಅವರ ಮಾತಿನಧಾಟಿ-ಗತ್ತುಗಳು ಮಾತ್ರ ಸವಾಲು ಹಾಕುವಂತಿದ್ದವು.‘ನೋಡಿ ತಮ್ಮಯ್ಯನವರೇ, ತಾವು ತಿಳಿದಂಥ ಹಿರಿಯರು. ಒಬ್ಬ ವ್ಯಕ್ತಿಯುಅಪರಾಧ ಮಾಡಿದ್ದಾನೆಂದು ದೂರು ಕೊಟ್ಟ ಮಾತ್ರಕ್ಕೇ ಅವನು ಆರೋಪಿಯಾಗಬಹುದಷ್ಟೆಹೊರತು ಅಪರಾಧಿ ಎನಿಸುವುದಿಲ್ಲ. ಕಳ್ಳನನ್ನು ಮಾಲು ಸಹಿತ ಹಿಡಿದಾಗಲಷ್ಟೆ ಅವನುನಿಜವಾದ ಅಪರಾಧಿ. ನನ್ನ ದೃಷ್ಟಿಯಲ್ಲಿ ಬಡವರಷ್ಟೆ ಕಳ್ಳತನ ಮಾಡುವುದಿಲ್ಲ. ಆಹುಡುಗಿಯನ್ನು ಮೂರು ದಿನ ಸ್ಟೇಷನ್ನಲ್ಲಿ ಇರಿಸಿದ್ದರೂ ಒಡವೆ ಕಳವಿನ ಬಗ್ಗೆಯಾವುದೇ ನಿರ್ದಿಷ್ಟ ಸುಳಿವು ಸಿಗದೇ ಇರೋದ್ರಿಂದ ಇನ್ಸ್ಪೆಕ್ಟರ್ ಅವಳನ್ನು ಬಿಟ್ಟುಬಿಟ್ಟರು ಅಲ್ವೇ ?’ ಎಂದರು.ತಮ್ಮಯ್ಯನವರೇ ಈಗ ಬಾಯ್ತುಂಬ ನಕ್ಕಂತಾಯ್ತು. ಅದು ಮಾರ್ಮಿಕ ನಗೆಎಂಬುದೂ ಡಾಕ್ಟರಿಗೆ ಅರ್ಥವಾಯಿತು. ‘ನಮಗೆ ಕಳುವಾದ ವಸ್ತು ಸಿಗಲಿ ಬಿಡಲಿ.ಇವಳನ್ನ, ನಾಲ್ಕು ದಿನ ಲಾಕಪ್ಪಿನಲ್ಲಿ ಇರಸಬೇಕಾಗಿತ್ತು ಅಷ್ಟೆ’ ಎಂದಾಗ ಡಾಕ್ಟರ್ ಚಿಕಿತರಾದರು.‘ಹಾಗಂದ್ರೆ ಹುಡುಗಿ ಒಡವೇನ ಕದ್ದಿಲ್ಲ ಅಂತ ಇನ್ಡೈರೆಕ್ಟಾಗಿ ನೀವೇ ಒಪ್ಪಿಕೊಂಡಹಾಗಾಯ್ತು ?’‘ನಿಜ ಹೇಳಬೇಕೂಂದ್ರೆ ನಿಮ್ಮ ರೆಕಮೆಂಡೇಷನ್ನಿಂದ ಅವಳನ್ನ ಹೊರಕ್ಕೆ ಬಿಡಲಿಲ್ಲ.ನಾನೇ ದೂರು ಅರ್ಜೀನ ವಾಪಸ್ಸು ತಗೊಂಡೆ’.‘ಮತ್ತೆ ಸುಳ್ಳು ಆರೋಪ ಹೊರಿಸಿ ಯಾಕೆ ದೂರು ಕೊಟ್ಟಿರಿ?’‘ಅದರ ಕಾರಣ ನಿಮಗೆ ಹೇಳುವಂಥದ್ದಲ್ಲ ಬಿಡಿ’ ಅಂತ ತಮ್ಮಯ್ಯನವರು ಫೋನ್ಇಟ್ಟುಬಿಟ್ಟರು. ಡಾಕ್ಟರು ಫೋನ್ ಮಾಡಲು ಇಷ್ಟಪಡಲಿಲ್ಲ.ಪೊನ್ನಮ್ಮ ನಿಜಕ್ಕೂ ಇಲ್ಲಿಯ ಮನೆ ಖಾಲಿ ಮಾಡಿಕೊಂಡು ಸಂಸಾರ ಸಮೇತಹೊಸೂರಿಗೆ ಸ್ಥಳಾಂತರಗೊಂಡಳೋ, ಅಥವಾ ಇದೇ ನಗರದ ದೂರದ ಯಾವುದೋಬಡಾವಣೆಗೆ ಹೋದಳೋ, ಅಂತೂ ಮನೆಕೆಲಸಕ್ಕಂತೂ ಬರಲಿಲ್ಲ. ಅವಳು ಹೇಳದ್ದಂತೆಅವಳ ಅಕ್ಕನ ಮಗಳು ಬರತೊಡಗಿದಳು. ವಿಷಯವನ್ನು ಅಮೂಲಾಗ್ರವಾಗಿ ತಿಳಿಯುವಉದ್ದೇಶದಿಂದ ಆ ಹುಡುಗಿಗೆ ಹೇಳಿ ಅವಳ ಅಮ್ಮನನ್ನು ಕರೆಸಿಕೊಂಡರು-ಮೀನಾಕ್ಷಿ.ಪೊನ್ನಮ್ಮಳ ಅಕ್ಕ ಚಿನ್ನಮ್ಮ ತನ್ನ ತಂಗಿಯಂತಲ್ಲ. ಕೊರಳಲ್ಲಿ ಕೈಯಲ್ಲಿ ಒಂದಿಷ್ಟು ಬಂಗಾರಆರೋಪಿ227 228ಕಾಣುತ್ತಿತ್ತು. ಅವಳ ಗಂಡ ಸಣ್ಣ ಪುಟ್ಟ ಕಟ್ಟಡ ಕಂಟ್ರಾಕ್ಟು ಮಾಡುತ್ತಿದ್ದವ. ಗಾರೆ ಕೆಲಸಕ್ಕೆಹೋದರೂ ದಿನಕ್ಕೆ ಮುನ್ನೂರು ರೂಪಾಯಿ ದುಡೀಬೋದು ಅಮ್ಮಾವ್ರೆ. ಆದರೆ ನನ್ನತಂಗಿಯ ಗಂಡ ಶುದ್ಧ ಸೊಂಬೇರಿ. ಹೆಂಡ್ತಿ ದುಡಿಮೆಯ ಒಂದು ಭಾಗ ಅವನ ಕುಡಿತಕ್ಕೂಸಾಕಾಗಲ್ಲ – ಎಂದು ದೋಷಾರೋಪ ಮಾಡಿದಳು.ಮೀನಾಕ್ಷಿ ಅವರಿಗೆ ಚಿನ್ನಮ್ಮನಿಂದ ತಿಳಿದ ವಿಷಯ ನಂಬಲಸಾಧ್ಯವಾದುದು.ಪೊನ್ನಮ್ಮಳ ಮಗಳು ಶ್ರೀವಳ್ಳಿಗೂ ತಮ್ಮಯ್ಯನೋವ್ರ ಮಗ ಸುಂದರೇಶಪ್ಪನಿಗೂ ತುಂಬಾಒಡನಾಟವಿತ್ತು. ಎಂ.ಎ. ಸೋಷಿಯಾಲಜಿ ಓದಿದ ಹುಡುಗ ಯಾವುದದರೂ ಒಳ್ಳೆಯಸರ್ಕಾರಿ ನೌಕರಿ ಹಿಡಿಯಬಹುದಾಗಿತ್ತು. ಇಲ್ಲವೇ ಅಪ್ಪನಿಗೆ ರಾಜಕೀಯದಲ್ಲಿರುವಪ್ರಭಾವದಿಂದ ಎಂ.ಎಲ್.ಎ.ನೋ – ಎಂ.ಎಲ್.ಸಿ.ನೋ ಆಗಬಹುದಿತ್ತು. ಆದರೆಅವನು ಆರಿಸಿಕೊಂಡಿದ್ದು ದಲಿತೋದ್ಧಾರ. ಅವನ ವೇಷಭೂಷಣ, ಮಾತಿನ ವರಸೆ,ಕೊಡುವ ಉದಾಹರಣೆಗಳು – ಎಲ್ಲವನ್ನೂ ಕಂಡವರಿಗೆ ಹಿಂದಿನ ಸೋಷಿಯಲಿಸ್ಟೋ,ಕಮ್ಯುನಿಷ್ಟೋ ಎಂಬಂತೆ ಕಾಣುತ್ತಿದ್ದ. ಕಾರ್ಲ್ಮಾರ್ಕ್ಸ್, ಅಂಬೇಡ್ಕರ್, ನಾರಾಯಣಗುರು, ಪೆರಿಯಾರ್ – ಅವರೆಲ್ಲ ಅವನ ಆದರ್ಶ ಪುರುಷರು. ತಮ್ಮಯ್ಯನವರಾದರೋಅಪ್ಪಟ ಗಾಂಧಿವಾದಿಗಳು !‘ಎತ್ತು ಏರಿಗೆಳೆದರೆ ಕೋಣ ನೀರಿಗೆಳೆಯಿತು’ ಅಂತ ಗಾದೇನೇ ಇಲ್ವಾ ಅಮ್ಮಾವ್ರೇಹಂಗೇನೆ ಅಪ್ಪ ಮಗನ ಸಂಬಂಧ. ಆಯಪ್ಪ ಆಗಿಂದಾಗ್ಗೆ ನಮ್ಮ ಕೇರಿಗೆ ಬಂದುಹೋಗ್ತಿದ್ದ. ನಮ್ಮ ಮನೆಗಳಲ್ಲೂ ಊಟ ಮಾಡ್ತಿದ್ದ, ಯಾವ ಸಂಕೋಚನೂ ಇಲ್ಲದಂಗೆಶ್ರೀವಳ್ಳೀನೇ ಮದುವೆಯಾಗ್ತೀನಿ ಅಂತ, ಅವಳ ಅಪ್ಪನ ಕೈಗೆ ಸಾವಿರ ರೂಪಾಯಿ ಇರಿಸಿಹೋದ.ಅವನ ಜೊತೇಲಿ ಈ ಹುಡುಗಿ ಸುತ್ತದೇ ಇರೋ ಜಾಗವಿಲ್ಲ. ಹೋಟಲೇನು, ಸಿನಿಮಾಏನು ! ನೀವೇನೇ ಹೇಳಿ ಅಮ್ಮಾವ್ರೇ, ಶ್ರೀವಳ್ಳಿಯ ಮೈಮಾಟ, ರೂಪ, ಬಣ್ಣ ನೋಡಿದಯಾರೂನ ಅವಳನ್ನು ನಮ್ಮ ಜಾತಿಯ ಹುಡುಗಿ ಅಂತ ಹೇಳೋದೇ ಇಲ್ಲ. ಒಂದಲ್ಲಒಂದಿನ ಇವಳು ಸಿನೆಮಾಕ್ಕೆ ಸೇರ್ಕೊಳ್ಳೋವ್ಳೇ ಅಂತ ನಮ್ಮ ಕೇರಿ ಜನ ಆಡ್ಕೊಳ್ತಿದ್ರು. ನಿಜಹೇಳಬೇಕೂಂದ್ರೆ ಆ ಹುಡುಗಿ ಎರಡು ತಿಂಗಳಾದ್ರೂ ಮುಟ್ಟಾಗಿರಲಿಲ್ಲ. ಇದುತಮ್ಮಯ್ಯನೋವ್ರ ಮಗನ ಕೆಲಸವೇ ಅಂತ ತಿಳಿದು, ನಮ್ಮ ಕೇರಿಯ ಜನ ಅವರ ಮನೆಮುಂದೆ ಗಲಾಟೆ ಮಾಡಿದ್ರು. ಅದಕ್ಕೆ ಆವಯ್ಯ ಮದುವೆ-ಗಿದುವೆ ಅಂತ ಕನಸುಕಟ್ಕೋಬೇಡಿ. ಗಲಾಟೆ ಗಿಲಾಟೆ ಮಾಡಿದ್ರೆ ಒಬ್ಬೊಬ್ಬನ್ನೂ ಪೊಲೀಸು ಲಾಕಪ್ಪಿನಲ್ಲಿ ಹಾಕ್ಸಿಒದಸ್ತೀನಿ ಅಂತ ಹೆದರಿಸಿದ್ರು ಅಮ್ಮಾವ್ರೆ. ಆವಾಗ್ಲೇನೇ ಶ್ರೀವಳ್ಳಿ ಮೇಲೆ ಒಡವೆ ಕದ್ದಳೂಅಂತ ದೂರು ಕೊಟ್ಟಿದ್ದೂ. ಅಂತೆಲ್ಲಾ ಒದರಿಬಿಟ್ಟಳು.ಮೀನಾಕ್ಷಿಯವರು ಹೀಗೆ ಸಂಗ್ರಹಿಸಿದ ವಿಷಯವನ್ನೆಲ್ಲ ಗಂಡನ ಬಳಿ ತಿಳಿಸಿದಾಗ,ಡಾಕ್ಟರು ಕೂಡಾ ‘ನಿಜವೇ ಇರಬೇಕು, ಇಲ್ಲದಿದ್ರೆ ಅಷ್ಟು ತರಾತುರಿಯಿಂದ ಅವಳುಊರು ಬಿಟ್ಟು ಹೋಗ್ತೀನಿ ಅಂತ ಹೇಳ್ತಿರಲಿಲ್ಲ’ ಅಂತ ದನಿಕೂಡಿಸಿದರು.ಡಾಕ್ಟರ್ ಚಕ್ರಪಾಣಿಯವರ ತಲೆಯಲ್ಲಿ ವಿಶ್ಲೇಷಣೆಯ ಮಂಥನ ಪ್ರಾರಂಭವಾಯಿತು.ಸಾಮಾನ್ಯರಾದರೇನು, ಶಾಸಕರಾದರೇನು, ಮಂತ್ರಿಯಾದರೇನು ? ಸಾಮಾಜಿಕ ಅಸ್ಮಿತೆಗಳಿಗೆಬೇಧವಿಲ್ಲ. ಆ ದಿನ ‘ಇಂಡಿಕಾ’ದಲ್ಲಿ ಶ್ರೀವಳ್ಳಿಯನ್ನು ಬಿಟ್ಟು ಹೋದ್ದು ತಮ್ಮಯ್ಯನವರಮಗ ಎಂಬುದನ್ನು ಬೇರಾರೂ ತಿಳಿಸಬೇಕಾಗಿಲ್ಲ. ಯುವ ಜನತೆ ಅದೇನೇ ಆಶೋತ್ತರಗಳನ್ನುಆದರ್ಶಗಳನ್ನಾದರೂ ಇರಿಸಿಕೊಂಡಿರಲಿ, ಅದನ್ನೆಲ್ಲಾ ನಮ್ಮ ಕುಟುಂಬ ವ್ಯವಸ್ಥೆಯು ಅಷ್ಟುಸುಲಭವಾಗಿ ಒಪ್ಪಿಕೊಳ್ಳುವುದಿಲ್ಲ. ಸಮಾಜ ಎಂಬುದು ಅದೆಷ್ಟೇ ಸುಧಾರಿಸುತ್ತಿದೆಎಂದುಕೊಂಡರೂ, ಧನಿಕರು-ಬಡವರು, ಮೇಲು ಜಾತಿ-ಕೀಳು ಜಾತಿ, ಅಕ್ಷರಸ್ಥರು-ಅನಕ್ಷರಸ್ಥರು-ಹೀಗೆ ಅಂತರಗಳು ಮರೆಯಾಗೋದೇ ಇಲ್ಲ. ಸುಂದರೇಶ ಸಮಾಜಸುಧಾರಕನ ಸೋಗಿನಲ್ಲಿ ಆ ಹುಡುಗಿಯ ಯೌವ್ವನದೊಂದಿಗೆ ಆಟವಾಡಿದನೇ ಹೊರತು,೑ಧೈರ್ಯದಿಂದ ಅವಳನ್ನು ಮದುವೆಯಾಗಲಿಲ್ಲ. ಪೊನ್ನಮ್ಮ ದಿಟ್ಟತನ ತೋರಿ ‘ದಲಿತರಮೇಲಿನ ದೌರ್ಜನ್ಯ’ವನ್ನು ಇಟ್ಟುಕೊಂಡು ದೊಡ್ಡ ಬೀದಿ ಹೋರಾಟಕ್ಕಿಳಿದಿದ್ದರೆ ಕಾನೂನುಸಹ ಅವಳ ಪರ ನಿಲ್ಲುತ್ತಿತ್ತು. ಆದರೆ ಬಡವರಿಗೆ ಹಣದ ಆಮಿಷವನ್ನೊಡ್ಡಿ ಎಲ್ಲಅಪರಾಧಗಳನ್ನೂ ಮುಚ್ಚಿಹಾಕುತ್ತಾರೆ. ನಿಜವಾದ ಅಪರಾಧಿಗಳು ಯಾರು ಹಾಗಾದರೆ?ಎಂಬ ಪ್ರಶ್ನೆ ದೊಡ್ಡದಾಗುತ್ತಲೇ ಹೋಯಿತು.* * *

