ಹುಲಿ ಮತ್ತು ಪ್ರವಾಸೋದ್ಯಮಸದ್ಯ ಹುಲಿ ವನ್ಯಜೀವಿ ಪ್ರವಾಸೋದ್ಯಮದ ಆಕರ್ಷಣೆಯ ಕೇಂದ್ರಬಿಂದು. 'ಮೊದಲ ಬಾರಿಗೆ ಹುಲಿ ನೋಡಿದ ಅನುಭವವನ್ನು ಜೀವನದಲ್ಲಿ ಮರೆಯಲಾಗದು. ಗೆಳೆಯರೊಟ್ಟಿಗೆ 8 ವರ್ಷಗಳ ಹಿಂದೆ ಹುಲಿ ನೋಡಲು ಬಂಡೀಪುರಕ್ಕೆ ಹೋಗಿದ್ದೆವು. ಆಗ ಗೌರಿ ಎಂಬ ಹೆಣ್ಣುಹುಲಿ ನಮಗೆ ದರ್ಶನ ಕೊಟ್ಟಿತ್ತು. ಆ ಕ್ಷ ಣದ ಖುಷಿ ವಿವರಿಸಲು ಅಸಾಧ್ಯ. ನಾವೆಲ್ಲಾ ಹುಲಿಗಾಗಿ ಕಾದು ಕುಳಿತಿದ್ದೆವು. ದೂರದಿಂದ ನಿಧಾನವಾಗಿ ತನ್ನ ರಾಜ ಗಾಂಭೀರ್ಯದ ನಡೆಯ ಮೂಲಕ ಗೌರಿ ಹುಲಿ ಬಂತು. ತಕ್ಷ ಣ ಜತೆಗೆ ಬಂದಿದ್ದ ಗೆಳೆಯರೆಲ್ಲಾ ಫೋಟೋ ಕ್ಲಿಕ್ಕಿಸಲು ಶುರು ಮಾಡಿದರು. ಆದರೆ, ನನಗೆ ಏನು ಮಾಡಬೇಕೆಂದೇ ಗೊತ್ತಾಗಲಿಲ್ಲ. ಮೊದಲ ಬಾರಿಗೆ ಲೈವ್‌ ಆಗಿ ಹುಲಿ ನೋಡಿದ ಕ್ಷ ಣವದು. ಉದ್ವೇಗಗೊಂಡಿದ್ದೆ. ಸರಿ ಒಂದೆರಡು ಫೋಟೋ ತೆಗೆಯೋಣವೆಂದು ಕ್ಯಾಮೆರಾ ನೋಡಿದರೆ ಒಳಗೆ ಏನೂ ಕಾಣುತ್ತಾ ಇಲ್ಲ. ಏನಾಯಿತು ಈ ಕ್ಯಾಮೆರಾಗೆ? ಈ ಸಮಯದಲ್ಲಿಯೇ ಕೆಡಬೇಕಾ ಎಂದು ಶಪಿಸುವಾಗಲೇ ಪಕ್ಕದಲ್ಲಿದ್ದ ಗೆಳೆಯ 'ಹೇ ಕ್ಯಾಮೆರಾ ಲೆನ್ಸ್‌ ತೆಗೆಯೋ' ಎಂದಾಗಲೇ ತಿಳಿದದ್ದು ನಾನು ಹುಲಿ ನೋಡಿದ ಖುಷಿಗೆ ಕ್ಯಾಮೆರಾ ಲೆನ್ಸ್‌ ತೆಗೆದಿರಲಿಲ್ಲ ಎಂದು. ನಂತರ ಒಂದಷ್ಟು ಫೋಟೋ ತೆಗೆದುಕೊಂಡೆ. ಸುಮಾರು 5 ನಿಮಿಷಗಳ ಕಾಲ ಗೌರಿ ಹುಲಿ ದರ್ಶನ ಕೊಟ್ಟಿತ್ತು. ಇವತ್ತಿಗೂ ಕಾಡನ್ನು ನೋಡಲು, ಹುಲಿ ಫೋಟೋ ತೆಗೆಯಲು ಬಂಡೀಪುರಕ್ಕೆ ಹೋಗುತ್ತೇನೆ,' ಎನ್ನುತ್ತಾರೆ ವೈಲ್ಡ್‌ ಲೈಫ್‌ ಫೋಟೋಗ್ರಾಫರ್‌ ಶಕ್ತಿಪ್ರಸಾದ್‌. ಹುಲಿ ಮಾಡುವ ಮೋಡಿ ಅದು.
ಇಂದು ಎಷ್ಟೋ ಜನ ಪ್ರವಾಸಿಗರು ಹುಲಿ ನೋಡಲೆಂದೇ ಸಫಾರಿಗೆ ಆಗಮಿಸುತ್ತಾರೆ. ಅಲ್ಲದೆ, ರಾಜ್ಯದ ಹುಲಿ ಸಂರಕ್ಷಿತ ಪ್ರದೇಶದ ಸುತ್ತ ಸಾಕಷ್ಟು ಹೋಂ ಸ್ಟೇ ಹಾಗೂ ರೆಸಾರ್ಟ್‌ ಗಳು ತಲೆ ಎತ್ತಿವೆ. ಇದು ಹುಲಿಗಳ ಮುಕ್ತ ಸಂಚಾರ ಮತ್ತು ಸಹಜ ಜೀವನಕ್ಕೆ ಧಕ್ಕೆ ಉಂಟು ಮಾಡುತ್ತಿದೆ ಎಂಬುದು ವನ್ಯಜೀವಿ ಪ್ರಿಯರ ಆರೋಪ. ಆದರೂ, ಜನರಲ್ಲಿ ಹುಲಿಯ ಸೆಳೆತ ಹೆಚ್ಚುತ್ತಲೇ ಇದೆ. ಪ್ರಕೃತಿಯ ಅನನ್ಯ ಸೃಷ್ಟಿ ತಾನು ಎಂಬುದನ್ನು ಅದು ಪದೇಪದೆ ಸಾಬೀತುಪಡಿಸುತ್ತಲೇ ಇದೆ.ಏನಿದು ಹುಲಿ ದಿನ?ಹುಲಿ ಸಂರಕ್ಷ ಣೆ ಮತ್ತು ಸಾರ್ವಜನಿಕರಲ್ಲಿ ಹುಲಿಗಳ ಬಗ್ಗೆ ಜಾಗೃತಿ ಮೂಡಿಸುವ ಸಲುವಾಗಿ 2010ರಲ್ಲಿ ಜುಲೈ 29ರಂದು ಮೊದಲ ಬಾರಿಗೆ ಅಂತಾರಾಷ್ಟ್ರೀಯ ಹುಲಿ ದಿನವನ್ನು ರಷ್ಯಾದ ಸೆಂಟ್‌ ಪೀಟರ್‌ ಬರ್ಗ್‌ ನಲ್ಲಿ ಆಚರಿಸಲಾಯಿತು. ಅಂದಿನಿಂದ ಪ್ರತಿವರ್ಷ ಜುಲೈ 29 ರಂದು ಅಂತಾರಾಷ್ಟ್ರೀಯ ಹುಲಿ ದಿನ ಆಚರಿಸಲಾಗುತ್ತಿದೆ. ಈ ದಿನ ಹುಲಿ ಸಂರಕ್ಷ ಣೆ ಕುರಿತು ಚರ್ಚೆ, ಉಪನ್ಯಾಸ, ಜಾಥಾ, ವಿಚಾರ ಸಂಕಿರಣ ಹಾಗೂ ಛಾಯಾಚಿತ್ರ ಪ್ರದರ್ಶನ ದೇಶದಾದ್ಯಂತ ನಡೆಯುತ್ತದೆ.


ಕರ್ನಾಟಕದಲ್ಲೇ ಹುಲಿ ಹೆಚ್ಚುಜಗತ್ತಿನ 13 ದೇಶದಲ್ಲಿ ಮಾತ್ರ ಹುಲಿ ಕಂಡು ಬರುತ್ತದೆ. ಭಾರತದಲ್ಲಿ 50 ಹುಲಿ ಸಂರಕ್ಷಿತ ಪ್ರದೇಶವಿದ್ದು, ಕರ್ನಾಟಕದಲ್ಲಿ 5 ಹುಲಿ ಸಂರಕ್ಷಿತ ತಾಣಗಳಿವೆ. ದೇಶದಲ್ಲಿ 2226 ಕ್ಕೂ ಹೆಚ್ಚು ಹುಲಿಗಳಿವೆ. ದೇಶದಲ್ಲಿ 6 ಸಾವಿರ ಹುಲಿಗಳು ವಾಸ ಮಾಡುವಷ್ಟು ಅರಣ್ಯ ಪ್ರದೇಶವಿದೆ. ಬಂಡೀಪುರದಲ್ಲಿ 136 ಹಾಗೂ ನಾಗರಹೊಳೆಯಲ್ಲಿ 93 ಹುಲಿಗಳಿವೆ.ಹುಲಿ ಸಂರಕ್ಷ ಣೆ ಮಾಡಬೇಕು, ಹುಲಿ ಸಂಖ್ಯೆ ಹೆಚ್ಚಾಗಬೇಕು ಎಂಬ ಚರ್ಚೆಯೆಲ್ಲಸದ್ಯ ಮುಗಿದಿದೆ. ಹುಲಿಯ ಜೀವನ ಶೈಲಿಗೆ ವಿಶಾಲವಾದ ಕಾಡಿನ ಅವಶ್ಯಕತೆ ಇದೆ. ಸಣ್ಣ ಕಾಡಿನಲ್ಲಿ ಅವುಗಳಿಗೆ ಭವಿಷ್ಯವಿಲ್ಲ. ನಮ್ಮಲ್ಲಿ ಇರುವ 'ನೀಲಗಿರಿ ಜೈವಿಕ ವಲಯ' ಹುಲಿಯ ವಾಸಸ್ಥಾನಕ್ಕೆ ಪ್ರಶಸ್ತವಾಗಿದೆ. ಇದಕ್ಕೆ ವಿಶೇಷ ಪ್ರಾಮುಖ್ಯ ಕೊಡಬೇಕು. ಒಂದು ಒಳ್ಳೆಯ ತಳಿ ನಾಶವಾದರೆ ಭವಿಷ್ಯದಲ್ಲಿ ಅದರ ಬೆಳವಣಿಗೆ ಸೊರಗಿ ಹೋಗುತ್ತದೆ. ಹಾಗಾಗಿ ನೀಲಗಿರಿ ಜೈವಿಕ ವಲಯ ಸಂರಕ್ಷ ಣೆ ಮತ್ತು ಅದರ ಉಳಿವಿಗೆ ಏನು ಮಾಡಬೇಕೆಂದು ಅರಣ್ಯ ಇಲಾಖೆ ಯೋಚಿಸಿ ಅದಕ್ಕೆ ಸಜ್ಜಾಗಬೇಕಿದೆ.
- ಕೃಪಾಕರ, ವನ್ಯಜೀವಿ ತಜ್ಞ

