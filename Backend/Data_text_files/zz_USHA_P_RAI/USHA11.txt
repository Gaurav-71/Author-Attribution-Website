ದಕ್ಷಿಣ ಕನ್ನಡದ ಆಭರಣಗಳು
ಕಲೆ-ಸಂಸ್ಕೃತಿ, ವೇಷ-ಭೂಷಣ , ನಡೆ-ನುಡಿ, ಒಂದೊಂದು ಪ್ರದೇಶಕ್ಕೆ ಭಿನ್ನಭಿನ್ನವಾಗಿರುವಂತೆ ಅಲ್ಲಿನ ಜನರು ಧರಿಸುವ ಅಭರಣಗಳಲ್ಲೂ ಭಿನ್ನತೆ ಕಂಡು ಬರುತ್ತದೆ. ಪ್ರಾದೇಶಿಕತೆಯ, ಅಲ್ಲಿನ ನಂಬಿಕೆಗಳ ಅಚ್ಚು ಅಲ್ಲಿಯ ಆಭರಣಗಳಲ್ಲಿ ಮೂಡಿರುವುದು ಕಂಡುಬರುತ್ತದೆ.
ಆಭರಣಗಳು ಇಂದು ನಿನ್ನೆಯ ಅವಿಷ್ಕಾರಗಳಲ್ಲ. ಮಾನವರಲ್ಲಿ ತಮ್ಮನ್ನು ಅಲಂಕರಿಸಿಕೊಳ್ಳುವ ಆಪೇಕ್ಷೆ ಮೂಡಿದಂದಿನಿಂದ ಅವರು ತಮ್ಮ ರೂಪವನ್ನು ಹೆಚ್ಚಿಸುವಂತಹ ಆಭರಣಗಳನ್ನು ತಯಾರಿಸುವ ಪ್ರಯತ್ನಕ್ಕೆ ತೊಡಗಿರಬೇಕು. ಕಾಳಿದಾಸನ ಶಕುಂತಳೆಯ ವಣ9ನೆಯಲ್ಲಿ ಆಕೆ ತನ್ನ ಕಿವಿ, ಕುತ್ತಿಗೆ, ಕೈ, ಮತ್ತು ತಲೆಯನ್ನು ಹೂವಿನಿಂದ ಅಲಂಕರಿಸಿಕೊಂಡ ವಣ9ನೆ ಇದೆ. ದುಶ್ಯಂತ ತನ್ನ ಕೈಯಲ್ಲಿದ್ದ ಮುದ್ರೆಯ ಉಂಗುರವನ್ನೆ ಶಕುಂತಳೆಯ ಬೆರಳಿಗೆ ಹಾಕಿದ ವಿವರವಿದೆ. ಮುಂದೆ ಮಲ್ಲಿಗೆ, ಸೇವಂತಿಗೆ, ಗುಲಾಬಿ, ಸಂಪಿಗೆ ಮುಂತಾದ ಹೂಗಳ ಆಕಾರದಲ್ಲಿಯೇ ಆಭರಣಗಳನ್ನು ತಯಾರಿಸಲು ಪ್ರಾರಂಭಿಸಿರುವುದು ಕಂಡುಬರುತ್ತದೆ. ಜತೆಗೆ ಆ ಪ್ರದೇಶದ ತರಕಾರಿ, ಹಣ್ಣು, ಹಂಪಲುಗಳೂ, ಪ್ರಾಣಿ, ಪಕ್ಷಿಗಳೂ ಆಭರಣದ ವಿನ್ಯಾಸದಲ್ಲಿ ಸೇರಿರುವುದು ಗೋಚರವಾಗಿದೆ. ದಕ್ಷಿಣ ಕನ್ನಡದ ಜನರು ಪ್ರಕೃತಿಗೆ ಹತ್ತಿರದವರಾಗಿ ಜೀವಿಸುತ್ತಿದ್ದುದರಿಂದ ಅವರ ಯಾವುದೇ ಕಲೆಯಲ್ಲಿ ಪ್ರಕೃತಿಯ ಕೊಡುಗೆಗಳಿಗೆ ಪ್ರಮುಖ ಸ್ಥಾನ ಸಿಗುತಿತ್ತು. ಮಲ್ಲಿಗೆ ಮೊಗ್ಗಿನ, ಅಥವಾ ಮಾವಿನ ಮಿಡಿಯ ನೆಕ್ಲೀಸು ಇದಕ್ಕೊಂದು ಉತ್ತಮ ಉದಾಹರಣೆ.
ಆಭರಣಗಳ ವ್ಯಾಮೋಹ ಹೆಣ್ಣಿಗಿಂತಲೂ ಗಂಡಿಗೇ ಹೆಚ್ಚಿತ್ತೆಂದು ಹಿಂದಿನ ರಾಜರುಗಳ ಚಿತ್ರ ನೋಡುವಾಗ ಅಥ9ವಾಗುತ್ತದೆ. ಒಟ್ಟಿನಲ್ಲಿ ಆಭರಣಗಳು ಸೌಂದಯ9ವಧ9ಕಗಳಾಗಿರುವಂತೆ ಶ್ರೀಮಂತಿಕೆಯ ಧ್ಯೋತಕವೂ ಆಗಿತ್ತು.
ದಕ್ಷಿಣ ಕನ್ನಡವನ್ನು ಪಲ್ಲವರು, ಕದಂಬರು ಹೊಯಿಸಳರು ಆಳಿದುದಲ್ಲದೆ ಟಿಪ್ಪುಸುಲ್ತಾನನ ಆಡಳಿತಕ್ಕೂ ಆ ಪ್ರದೇಶ ಒಳಗಾಗಿತ್ತು. ಬ್ರಿಟಿಷರೂ  ಅಲ್ಲಿ ತಮ್ಮ ಸಂಸ್ಕೃತಿಯನ್ನು ಬಿಂಬಿಸಿದ್ದರು. ದಕ್ಷಿಣ ಕನ್ನಡದಲ್ಲಿ ಅವರವರ ಕಸುಬಿಗೆ ತಕ್ಕಂತೆ ಹಲವಾರು ಜಾತೀಯ ಪಂಗಡಗಳೂ ಹುಟ್ಟಿಕೊಡಿದ್ದವು. ಅದರಲ್ಲಿ ಪ್ರಮುಖರು ಬ್ರಾಹ್ಮಣರು, ಬಂಟರು, ಕೊಂಕಣಿಗಳು, ಬಿಲ್ಲವರು, ಮೊಗವೀರರು  ಜೈನರು, ಪೂಜಾರಿಗಳು, ಬ್ಯಾರಿಗಳು ಮತ್ತು ಕ್ರಿಶ್ಚಿಯನ್ನರು. ಜಾತಿಯಲ್ಲಿ ಬೇಧವಿದ್ದರೂ ಅವರೆಲ್ಲರೂ ಸ್ನೇಹಭಾವದಿಂದ ವಾಸಿಸುತಿದ್ದರು ಎನ್ನುವುದಕ್ಕೆ ಅವರ ಜೀವನ ಕ್ರಮದಲ್ಲಿದ್ದ ಸಮಾನತೆಯೇ ಸಾಕ್ಷಿ. ಆ ಪ್ರದೇಶದಲ್ಲಿ ಪ್ರಚಲಿತದಲ್ಲಿದ್ದ ಒಡವೆಗಳನ್ನು ಎಲ್ಲ ಜಾತಿಯವರೂ ಧರಿಸುತ್ತಿದ್ದರು. ಬಡತನ ಶ್ರೀಮಂತಿಕೆಯ ವ್ಯತ್ಯಾಸ ಮಾತ್ರ ಅಲ್ಲಿ ಕಾಣುತ್ತಿದ್ದುದಲ್ಲದೆ ಜಾತಿಯ ವ್ಯತ್ಯಾಸವಲ್ಲ.
ಹಿಂದೆ ಆಭರಣಗಳನ್ನು ಮನೆಯಲ್ಲೇ ಮಾಡುತ್ತಿದ್ದರು. ಚಿನ್ನದ ಆಚಾರಿಗಳು ಮನೆಗೆ ಬಂದು ತಿಂಗಳುಗಟ್ಟಲೆ ಅಲ್ಲೇ ನಿಂತು ಮನೆಯವರಿಗೆ ಬೇಕಾದ ಎಲ್ಲ ಒಡವೆಗಳನ್ನು ಮಾಡಿಕೊಡುತ್ತಿದ್ದರು. ಒಳ್ಳೆಯಜಾತಿ ಕಲ್ಲುಗಳನ್ನೂ ಮನೆಮನೆಗೆ ಮಾರಿಕೊಂಡು ಬರುತ್ತಿದ್ದರು. ಅವರು ಊರಿನ ಹಿರಿಯರೊಬ್ಬರ ಮನೆಯಲ್ಲಿ ತಳ ಊರುತ್ತಿದ್ದರು. ಅಲ್ಲಿಗೆ ಊರಿನವರೆಲ್ಲ ಬಂದು ವ್ಯಾಪಾರ ಮಾಡುತ್ತಿದ್ದುದರಿಂದ ವ್ಯಾಪಾರಿಗೂ ಅನುಕೂಲವಾಗುತ್ತಿತ್ತು. ಅವರ ಖಚ9ನ್ನು ಅವರು ನಿಂತ ಮನೆಯವರೇ ನೋಡುತ್ತಿದ್ದುದರಿಂದ ಅವರು ತಿಂಗಳುಗಟ್ಟಳೆ ಒಂದು ಊರಿನಲ್ಲಿ ನಿಂತು, ಅಲ್ಲಿಯವರಿಗೆ ಬೇಕಾದ ಮುತ್ತು, ರತ್ನ, ಕೆಂಪು ನೀಲ, ಪಚ್ಚೆ, ಹವಳ, ಎಲ್ಲವನ್ನೂ ಒದಗಿಸುವುದು ಸಾಧ್ಯವಾಗುತ್ತಿತ್ತು. ದಕ್ಷಿಣ ಕನ್ನಡದಲ್ಲಿ ಹೆಚ್ಚಾಗಿ ಮುತ್ತು ಮತ್ತು ಹವಳದಿಂದ ಆಭರಣಗಳನ್ನು ಮಾಡುತ್ತಿದ್ದರು.
ಈ ಲೇಖನವನ್ನು ಬರೆಯುವ ಮೊದಲು ಕೆಲವಾದರೂ ಹಳೆಯ ಒಡವೆಗಳನ್ನು ನೋಡುವ ಆಸಕ್ತಿಯಿಂದ ದಕ್ಷಿಣ ಕನ್ನಡದ ಕೆಲವು ಚಿನ್ನದ ಅಂಗಡಿಗಳನ್ನು, ಹಲವು ಹಳಬರನ್ನು ಬೇಟಿಯಾಗಿದ್ದೆ. ಹೆಚ್ಚಿನವರು ಹಳೆಯ  ಆಭರಣಗಳನ್ನು ಮುರಿದು ಹೊಸ ವಿನ್ಯಾಸದ ಆಭರಣಗಳನ್ನು ಮಾಡಿಸಿರುವುದೇ ಹೆಚ್ಚು. ಆದರೆ ಕೆಲವರು, ಹಳೆಯ ವಸ್ತುಗಳ ಮೇಲೆ ಆಸೆ, ಆಸಕ್ತಿ, ಅಭಿಮಾನ ಇರುವವರು ಹಳೆಯ ಒಡವೆಗಳನ್ನು ಈಗಲೂ ಇರಿಸಿಕೊಂಡಿದ್ದಾರೆ. ಈಗಿನ ಕಾಲದವರೂ ಕೆಲವರು ಹಳೆಯ ಒಡವೆಗಳ ಚಂದಕ್ಕೆ ಮಾರು ಹೋಗಿ ಎಲ್ಲೆಲ್ಲಿಂದಲೋ ಖರೀದಿಸಿ ತೊಟ್ಟುಕೊಳ್ಳುತ್ತಿದ್ದಾರೆ. ಈಗೀಗ ಒಂದು ರೀತಿಯ “ಆಂಟಿಕ್” ಆಭರಣಗಳ ಕಡೆಗೆ ಆಕಷ9ಣೆ  ಬೆಳೆಯುತ್ತಿದೆ. ಅದಕ್ಕೆ ಒಂದು ಉದಾಹರಣೆ ಇಂದಿನ ಕೆಲವು ಹೆಂಗಸರು ಕಿವಿಗೆ ಮೇಲಿನಿಂದ ಕೆಳಗಿನವರೆಗೆ ಹಿಂದೆ ಧರಿಸುತ್ತಿದ್ದಂತಹ ಕಿವಿಯ ಆಭರಣಗಳನ್ನು ಧರಿಸುತ್ತಿರುವುದು.
 
ಬಹಳ ಹಿಂದೆ ಧರಿಸುತ್ತಿದ್ದ ಆಭರಣಗಳನ್ನು ಈ ಕೆಳಗಿನಂತೆ ಪ್ರತ್ಯೇಕಿಸ ಬಹುದು.
ತಲೆಯ / ಮುಡಿಯ ಆಭರಣಗಳು
ಮುಂದಲೆ _ಇದು ಹಣೆಯಮೇಲೆ ಅಡ್ಡಕ್ಕೆ ಧರಿಸುವ0ತಹ ಆಭರಣ. ಸೌತೆಕಾಯಿಯ ಬೀಜಗಳನ್ನು ಜೋಡಿಸಿದ ಹಾಗೆ, ಸೇವಂತಿಗೆ ಹೂಗಳನ್ನು ಪೋಣಿಸಿದ ಹಾಗೆ ಅಥವಾ ಮಾವಿನ ಮಿಡಿಗಳನ್ನು ಜೋಡಿಸಿದ ಹಾಗೆ ಈ ಆಭರಣವನ್ನು ಮಾಡುತ್ತಿದ್ದರು. ಮಧ್ಯದಲ್ಲಿ ಅದಕ್ಕೊಂದು ಪದಕವಿರುತ್ತಿತ್ತು. ಈ ಪದಕ ಬೈತಲೆಯ ಮುಂದೆ ಬರುವಂತೆ ಇದನ್ನು ಧರಿಸುತಿದ್ದರು. ಕೆಲವೊಮ್ಮೆ ಪದಕವನ್ನು ಬೈತಲೆಯ ಮುಂದಕ್ಕಿಟ್ಟು ಬೈತಲೆಯ ಉದ್ದಕ್ಕೆ ಅದರ ಚೈನನ್ನು ಸಿಕ್ಕಿಸುತ್ತಿದ್ದುದೂ ಇತ್ತು. ಪದಕವನ್ನು ಮಾಡಲು ಕೆ0ಪು ಕಲ್ಲು, ಮುತ್ತುಗಳನ್ನು ಉಪಯೋಗಿಸುತ್ತಿದ್ದರು.
ರಾಕ್ಟಿ- ತಲೆಯ ಮೇಲೆ ಧರಿಸಲು ಒ0ದು ದೊಡ್ಡ ಬಿಲ್ಲೆ. ಅದರ ಕೆಳಗೆ ಮೇಲಿನ ಬಿಲ್ಲೆಗೆ ಸೇರಿ ಕೆಳಗೆ ಏಳು ಬಿಲ್ಲೆಗಳು ಇರುತ್ತಿದ್ದುವು. ಬಹಳ ಹಿಂದೆ ಒಂದು ಬಿಲ್ಲೆ ಒಂದು ತೆಂಗಿನ ಕಾಯಿಯಷ್ಟು ದೊಡ್ಡದಿತ್ತೆಂದು ಹೇಳುತ್ತಾರೆ. ಒಳಗೆ ಟೊಳ್ಳು ಆಗಿದ್ದು ಅರಗು ತುಂಬಿಸುತ್ತಿದ್ದರಂತೆ. ಇದಕ್ಕೆ ಸೇರಿದಂತೆ ಜಡೆಯಕೊನೆಯಲ್ಲಿ ಐದು ಚಿನ್ನದ ಗೊಂಡೆಗಳಿದ್ದವು.
ಜಡೆಬಿಲ್ಲೆ-_ಇದನ್ನು ಐದು, ಏಳು, ಹತ್ತು, ಹೀಗೆ ಬಿಲ್ಲೆಗಳನ್ನು ಒ0ದಕ್ಕೊ0ದು ಸೇರಿಸಿ ಜಡೆಯ ಉದ್ದಕ್ಕೆ ಇಟ್ಟು ಶೃ0ಗರಿಸುತ್ತಿದ್ದರು. ಜಡೆಯ ಕೊನೆಯಲ್ಲಿ ಚಿನ್ನದ ಮುಗುಳಿರುವ ಗೊ0ಡೆ. ಜಡೆಯ ಆರ0ಭದಲ್ಲಿ ಒ0ದು ಚಿನ್ನದ ಮುಗುಳು. ಮೇಲಿನ ಬಿಲ್ಲೆ ದೊಡ್ಡದು. ಅದರ ನ0ತರ ಬಿಲ್ಲೆಗಳು ಚಿಕ್ಕದಾಗುತ್ತಾ ಬರುತ್ತದೆ. ಈ ಬಿಲ್ಲೆಗಳ ಮೇಲೆ ದಶಾವತಾರದ ಚಿತ್ರಗಳು ಇರುತ್ತಿದ್ದುವು. ಈ ಬಿಲ್ಲೆಗಳ ಒಳಗೂ ಅರಗು ತು0ಬಿಸುತ್ತಿದ್ದರು. ಜಡೆ ಬಿಲ್ಲೆಗಳಿ0ದ ಅಲ0ಕರಿಸಿದ ಜಡೆಯನ್ನು ನೋಡಲು ಎರಡು ಕಣ್ಣು ಸಾಲುತ್ತಿರಲಿಲ್ಲವ0ತೆ.
ಜಡೆನಾಗರ – ಇದು ಜಡೆಯ ಪ್ರಾರಂಭದಲ್ಲಿ ಧರಿಸುವ ಆಭರಣ . ಮೂರು ಅಥವಾ ಐದು ಹೆಡೆಯ ನಾಗರ, ಅದರ ಕೆಳಗೆ ಗೆಜ್ಜೆಕಟ್ಟು .ಇದನ್ನು ಗಂಟಿಗೂ ಸಿಕ್ಕಿಸ ಬಹುದು.
ಮುಡಿಗಿಡುವ ಹೂ -ಇದನ್ನು ಪ್ರಾದೇಶಿಕ ಭಾಷೆಯಲ್ಲಿ “ತಿರ್ಪುದ ಪೂ” [ತುಳು] ಎಂದು ಹೇಳುತ್ತಾರೆ. ಗಂಟಿಗೆ ಸಿಕ್ಕಿಸಲು ಗುಲಾಬಿ, ಸೇವಂತಿಗೆ, ಗೋರಂಟೆ, ಮಲ್ಲಿಗೆ, ಸಂಪಿಗೆ ಮೊಗ್ಗಿನ ದಂಡೆಯನ್ನೂ ಮಾಡುತ್ತಿದ್ದರು. ಅದನ್ನು ಗುಲಾಬಿ ಹೂವಿನ ಹಳೆ, ಮಲ್ಲಿಗೆ ಹೂವಿನ ಹಳೆ ಎಂದೂ ಹೇಳುತ್ತಾರೆ. ಹೂವಿನ ದಂಡೆಯಂತೆ ಚಿನ್ನದಲ್ಲಿ ಮಾಡಿ ಗಂಟಿಗೆ ಸಿಕ್ಕಿಸಲು ಅನುಕೂಲವಾಗುವಂತೆ ಅದಕ್ಕೆ ಪಿನ್ನುಗಳನ್ನು ಜೋಡಿಸುತ್ತಿದ್ದರು. ಅದನ್ನು ಈಗಲೂ ಕೆಲವರು ಉಪಯೋಗಿಸುತ್ತಿದ್ದಾರೆ.
ಹಿಂದೆ ಮದುವೆಗೆ ಹುಡುಗಿ ನೋಡಲು ಹೋಗುವಾಗ ಈ ರೀತಿಯ ಹೂವಿನ ಹಳೆಗಳನ್ನು ಜತೆಗೆ ಒಯ್ಯುತ್ತಿದ್ದರು. ಹುಡುಗಿ ಒಪ್ಪಿಗೆಯಾದರೆ ಸೀರೆ ಮತ್ತು ಚಿನ್ನದ ಹೂವಿನ ಹಳೆ ಕೊಟ್ಟು ಬರುತಿದ್ದುದ್ಡು ಸಂಪ್ರದಾಯ.
 
ಕಿವಿಯ ಆಭರಣಗಳು
ಎರಡೂವರೆ ಮೂರು ಇಂಚು ಉದ್ದದ ಕಿವಿಗೆ ಐದಾರು ತೂತು ಮಾಡಿ ಎಲ್ಲ ತೂತುಗಳಿಗೂ ಒಂದೊಂದು ಒಡವೆಗಳನ್ನು ಸಿಕ್ಕಿಸುತ್ತಿದ್ದುದು ಕಂಡು ಬರುತ್ತದೆ. ಮೇಲೆ ಮುತ್ತಿನ ಮುಗುಳು. ಅದನ್ನು ಏಳು ಕಳಶದ ಮುಗುಳು ಎಂದೂ ಹೇಳುತ್ತಾರೆ. ಇದನ್ನು ಮುತ್ತಿನಿ0ದಲೇ ಮಾಡುತ್ತಿದ್ದರು. ಇದನ್ನು ಕಿವಿಯ ಮೇಲಿನ ಭಾಗದಲ್ಲಿ ಕೆಳಕ್ಕೆ ತಿರುಗಿ ನಿ0ತ0ತೆ ಧರಿಸುತ್ತಿದ್ದರು. ಮುತ್ತಿನ ಗೊ0ಚಲನ್ನು ಕೆಳಮುಖವಾಗಿ ಇಟ್ಟ0ತೆ ಅದು ಕಾಣುತಿತ್ತು. ಅದರ ಕೆಳಗೆ ಲವಂಗದ ಕಡ್ಡಿ, ಚಿನ್ನದಿಂದ ಮಾಡಿದ್ದು. ಮತ್ತೂ ಕೆಳಗೆ ಕಾರುಪೂಲ್. ಅದೂ ಚಿನ್ನದಿಂದ ಮಾಡಿದ ಹೂ. ಅದರ ಕೆಳಗೆ ಗಿಳಿವಾಲೆ. ಗಿಳಿವಾಲೆಯನ್ನು ಮುತ್ತು ಮತ್ತು ಬೇರೆ ಬೇರೆ ಬಣ್ಣದ ಜಾತಿ ಕಲ್ಲುಗಳಿಂದ [ಕೆಂಪು, ನೀಲ, ಪಚ್ಚೆ, ಮುತ್ತು, ಹವಳ] ಮಾಡುತ್ತಿದ್ದರು. ಅದರ ಭಾರ ಹೆಚ್ಚಿದ್ದುದರಿ0ದ ಅದಕ್ಕೆ ಮೂರು ಸರಪಳಿ ಸಿಕ್ಕಿಸಿ ಅದನ್ನು ಕೆನ್ನೆಯ ಮೇಲಿಂದ ಕೂದಲಿಗೆ ಸಿಕ್ಕಿಸುತ್ತಿದ್ದರು. ಸಣ್ಣಕಿವಿಗೆ ಮೂರು ಕಲ್ಲಿನ ಗುಮ್ಮ. ಕಿವಿಗೆ ಹಾಕುವ ಬೆಂಡೋಲೆ ಆಮೇಲಿನ ಅವಿಷ್ಕಾರ. ಹೆಚ್ಚಾಗಿ ಮುತ್ತಿನ ಅಥವಾ ಕಲ್ಲಿನ ಬೆಂಡೋಲೆ ಮಾಡುತ್ತಿದ್ದರು. ವಜ್ರದ ಬೆ0ಡೋಲೆ ಆಮೇಲೆ ಬಳಕೆಗೆ ಬಂದದ್ದು. ಕಿವಿಗೆ ಮತ್ತೊಂದು ರೀತಿಯ ಒಡವೆಯೂ ಇತ್ತು. ಇದನ್ನು ಕೊಪ್ಪು ಸರಪಳಿ ಎನ್ನುತ್ತಾರೆ. ಕೆಂಪು ಕಲ್ಲಿನಿಂದ ಮಾಡಿದ ಸರಪಳಿಗೆ ಉದ್ದಕ್ಕೆ ಮುತ್ತು ನೇತಾಡಿಸಿ ಇದನ್ನು ಮಾಡುತ್ತಿದ್ದರು. ಇದನ್ನೂ ಕಿವಿಯ ಬೆ0ಡೋಲೆಗೆ ಸಿಕ್ಹಿಸಿ ಕಿವಿಯ ಉದ್ದಕ್ಕೂ ಇಟ್ಟು ಕಿವಿಯ ಮೇಲೆ ಕೆನ್ನೆಯ ಕಡೆಯಿಂದ ತಲೆಗೆ ಸಿಕ್ಕಿಸುತ್ತಿದ್ದರು.
ಕಿವಿಗೆ ಬೆಕ್ಕಳ ಎನ್ನುವ ಇನ್ನೊಂದು ಒಡವೆಯೂ ಇತ್ತು. ಇದನ್ನು ಚಿನ್ನ ಮತ್ತು ಮುತ್ತಿನಿಂದ ಮಾಡುತ್ತಿದ್ದರು.
ಗಂಡಸರೂ ಕಿವಿಗೆ ಒಂಟಿಗಳನ್ನು ಧರಿಸುತ್ತಿದ್ದರು. ಕಿವಿಗೆ ಗಾಲಿ ಒಂಟಿ, ಒಂದು ಕಾಲಿನ ಒಂಟಿ ಧರಿಸುತ್ತಿದ್ದರು. ಇದು ಕಿವಿಯ ಸುತ್ತು ಬಳೆಯ ಹಾಗೆ ನಿಲ್ಲುತ್ತಿತ್ತು.
 
ಮೂಗಿನ ಆಭರಣಗಳು
ಮೂಗು ಮುಖದ ಮೆಲೆ ಎದ್ದು ಕಾಣುವ ಅಂಗ. ಮೂಗಿಗೂ ತೂತು ಮಾಡಿ ಆಭರಣಗಳನ್ನು ಇಡುವುದು ಮುತ್ತೈದೆತನದ ಲಕ್ಷಣವಾಗಿತ್ತು. ಮೂಗಿಗೆ ಕೆಲವು ರೀತಿಯ ಆಭರಣಗಳಿದ್ದುವು .
ಬೇಸರಿ -ಇದು ಐದು ಕಲ್ಲಿನಿಂದ ಮಾಡಿದ ಆಭರಣ. ಇದನ್ನು ಮಾಡಲು ಕೆಂಪು, ಪಚ್ಚೆ ನೀಲ ಮುತ್ತು ಯಾವುದನ್ನಾದರೂ ಅವರವರ ಆಯ್ಕೆಗೆ ಮತ್ತು ಯೋಗ್ಯತೆಗೆ ತಕ್ಕ0ತೆ ಉಪಯೋಗಿಸುತ್ತಿದ್ದರು.
ಮೂಗುತಿ -ಇದನ್ನೂ ಬೇಕಾದ ಬಣ್ಣದ ಕಲ್ಲು ಉಪಯೋಗಿಸಿ ಮಾಡುತ್ತಿದ್ದರು. ಉದ್ದಕ್ಕೆ ಇರುವ ಈ ಆಭರಣವನ್ನು ಮೂಗಿಗೆ ಸಿಕ್ಕಿಸಿದಾಗ ಅದು ತುಟಿಯವರೆಗೆ ಬಂದು ನಿಲ್ಲುತ್ತಿತ್ತು. ಮುಖಕ್ಕೆ ಇದು ಒಂದು ರೀತಿಯ ವಿಷೇಷ ಚೆಲುವನ್ನು ಕೊಡುತ್ತಿತ್ತು. ಹೆಚ್ಚಾಗಿ ಕೆ0ಪು ಕಲ್ಲಿನಿ0ದಮಾಡಿ ಅದಕ್ಕೆ ಕೊನೆಯಲ್ಲಿ ಮುತ್ತಿನ ಗೋ0ಚಲನ್ನು ನೇತಾಡಿಸುತ್ತಿದ್ದರು.
ಮೂಗು ಬೊಟ್ಟು -ಒಂದು ಕಲ್ಲಿನಿಂದ ಮಾಡಿದ ಮೂಗು ಬೊಟ್ಟು ಬಹಳ ಸಾದಾರಣ ಒಡವೆ. ಆದರೂ ಇದನ್ನು ಧರಿಸಿದಾಗ ಮುಖಕ್ಕೆ ಒಂದು ವಿಷಿಷ್ಟ ಕಳೆ ಬರುತಿತ್ತು. ವಜ್ರ, ಮುತ್ತು, ರತ್ನ, ಜಾತಿ ಕಲ್ಲು ಯಾವುದರಿಂದಲಾದರೂ ಇದನ್ನು ಮಾಡುತ್ತಿದ್ದರು.
ಬುಲಾಕು – ಮೂಗಿನ ನಡುವಿನಲ್ಲಿ ಸಿಕ್ಕಿಸುವ ಈ ಆಭರಣವನ್ನೂ ಕಲ್ಲಿನಿಂದಲೇ ಮಾಡುತ್ತಿದ್ದರು. ಕೆಳಗಿನಿ0ದ ಇದಕ್ಕೂ ಮುತ್ತು ನೇತಾಡಿಸುತ್ತಿದ್ದರು. ಇದನ್ನ್ನೂ ಧರಿಸಿದಾಗ ಮುಖಕ್ಕೆ ಒಂದು ಬೇರೆಯೇ ಲಕ್ಷಣ ಬರುತ್ತಿತ್ತು.
ಮೂಗಿನ ಆಭರಣಗಳನ್ನು ಹೆಚ್ಚಾಗಿ ಮುತ್ತೈದೆಯರೇ ಧರಿಸುತಿದ್ದುದರಿಂದ ಅದನ್ನು ಮುತ್ತೈದೆಯರ ಒಡವೆ ಎಂದೇ ಪರಿಗಣಿಸುತ್ತಿದ್ದರು.
 
ಕತ್ತಿನ ಆಭರಣಗಳು
ಕತ್ತಿನ ಆಭರಣಗಳು ಸ್ತ್ರೕ ಸೌಂದಯ9ವನ್ನು ವೃಧ್ಧಿಸುತ್ತವೆ ಎನ್ನುವುದರಲ್ಲಿ ಎರಡು ಮಾತಿಲ್ಲ .
ಗೆಜ್ಜೆಟಿಗೆ -ಇದನ್ನು ಈಗಲೂ ಕೆಲವರು ಉಳಿಸಿ ಕೊಂಡಿದ್ದಾರೆ. ಏಳು ಪವನಿನಿಂದ ಮಾಡುತ್ತಿದ್ದ ಈ ನೆಕ್ಲೀಸು ಕುತ್ತಿಗೆಯಲ್ಲಿ ಪಟ್ಟಿಯಂತೆ ನಿಲ್ಲುತ್ತದೆ. “ಡಬ್ಲ್ಯು” ಆಕಾರದ ಸುಮಾರು ಎಂಭತ್ತು ಚಿನ್ನದ ಕಡ್ಡಿಗಳನ್ನು ಅಡ್ಡಡ್ಡಕ್ಕೆ ಸುರಿದು ಕೆಳಗಿನಿಂದ ಎರಡು ಸಾಲು ಗೆಜ್ಜೆಗಳನ್ನು ಸಿಕ್ಕಿಸುತ್ತಿದ್ದರು. ಆ ಗೆಜ್ಜೆಗಳು ಅಲ್ಲಾಡದೆ ಗಟ್ಟಿಯಾಗಿ ನಿಲ್ಲುವ0ತೆ ಮಾಡುತಿದ್ದರು. ಮೇಲಿನ ಸಾಲಿನಲ್ಲಿ ಸಣ್ಣಸಣ್ಣ ಚಿನ್ನದ  ಹೂಗಳನ್ನು ಮಾಡಿ ಅದಕ್ಕೆ ಇಷ್ಟ ಪಟ್ಟ ಬಣ್ಣದ ಕಲ್ಲು ಅಥವಾ ಮುತ್ತು ಕೂಡಿಸುತ್ತಿದ್ದರು. ಇದು ಕುತ್ತಿಗೆ ತುಂಬ ನಿಲ್ಲುವ ಆಭರಣವಾದುದರಿಂದ ಇದನ್ನು ಧರಿಸುವಾಗ ಒಂದನ್ನೇ ಧರಿಸಿದರೆ ಅದರ ಸೌಂದಯ9 ಎದ್ದು ಕಾಣುತಿತ್ತು. ಇದರ ಒಳಗೆ ಟೊಳ್ಳಾಗಿದ್ದು ಅಲ್ಲಿ ಅರಗನ್ನು ತುಂಬಿಸಿ ಹಿಂದಿನಿಂದ ಕೆಂಪು ಬಣ್ಣದ ನೂಲಿನಿಂದ ನೈದ ಪಟ್ಟಿ ಕೊಡಲಾಗುತ್ತಿತ್ತು.
ಪುತ್ತಳಿ ಸರ -ಕೋದಂಡ ರಾಮನ ವರಹಗಳನ್ನು ಸೇರಿಸಿ ಮಾಡುತ್ತಿದ್ದ ಉದ್ದ ಸರ.
ಉರಿ ಗೆಜ್ಜೆ -ಇದನ್ನು ಅಡ್ಡಿಕೆ ಚೈನು ಎಂದೂ ಹೇಳುತ್ತಾರೆ. ಕುತ್ತಿಗೆ ಮತ್ತು ಸೊಂಟಕ್ಕೂ ಇದನ್ನು ಧರಿಸುತ್ತಿದ್ದರು. ಗೆಜ್ಜೆಟಿಗೆ ಮತ್ತು ಇದು ನೋಡಲು ಸ್ವಲ್ಪ ಒಂದೇ ರೀತಿ ಇದೆ. ಇದೇ ಮು0ದೆ ಕೆರಳದವರ ಪ್ರಭಾವದಿ0ದ ಮೇಲೆ ಹೇಳಿದ ಗೆಜ್ಜೆಟಿಗೆಯ ರೂಪ ತಾಳಿದೆಯೆ0ದೂ ಹೇಳುತ್ತಾರೆ.
ಕುಜ9ತ್ -ಎರಡು ಪವನಿನ ಪುತ್ತೊಳಿ ಚಿನ್ನದ ಪವನುಗಳನ್ನು ಜೋಡಿಸಿ ಈ ಆಭರಣವನ್ನು ಮಾಡುತ್ತಿದ್ದರು.
ಪವನು ಸರ -ಪವನುಗಳನ್ನು ಸೇರಿಸಿ ಮಾಡುವ ನೆಕ್ಲೀಸು. ಒಂದು ಪವನು, ಅಧ9 ಪವನು, ಕಾಲು ಪವನು ಯಾವುದಾದರೂ ಆಗಬಹುದು. ಕಾಲು ಪವನಿನ ನೆಕ್ಲೀಸನು ಮಿಸ್ರಿ ಸರವೆಂದೂ ಹೇಳುತ್ತಾರೆ.
ತರಕಾರಿ ಸರ -ಇದನ್ನು ಶೃಂಗಾರ ಕರಿಮಣಿ ಎಂದೂ ಕರೆಯುತ್ತಾರೆ. ಎಲ್ಲ ತರಕಾರಿಗಳ ಒಂದೊಂದು ಆಕಾರವನ್ನು ಮಾಡಿ ಒಂದು ಚೈನಿಗೆ ಅದನ್ನು ನೇತಾಡಿಸುತ್ತಿದ್ದರು. ಈ ಸರವನ್ನು ಹೆಚ್ಚು ಉದ್ದ ಮಾಡುವುದಿಲ್ಲ.
ಕೊತ್ತಂಬರಿ ಸರ -ಕೊತ್ತಂಬರಿ ಬೀಜಗಳಂತೆ ಚಿನ್ನದಲ್ಲಿ ಮಾಡಿ ಉದ್ದಕ್ಕೆ ಜೋಡಿಸಿ ಮಾಡಿದ ಸರ. ಅವರವರ ಅನುಕೂಲತೆಗೆ ತಕ್ಕಂತೆ ಒಂದು ಎಳೆ ಅಥವಾ ಎರಡೆಳೆಯಲ್ಲಿ ಈ ಸರವನ್ನು ಮಾಡಲಾಗುತ್ತದೆ.
ಗೋದಿ ಮಣಿ ಸರ -ಗೋಧಿಯ ಕಾಳುಗಳಂತೆ ಚಿನ್ನದಲ್ಲಿ ಮಾಡಿ ಒಂದಕ್ಕೊಂದು ಸೇರಿಸಿ ಮಾಡುವ ಸರ.
ಅವಲಕ್ಕಿ ಸರ -ಅವಲಕ್ಕಿಯಂತೆ ಚಿನ್ನದಲ್ಲಿ ಮಾಡಿ ಒಂದಕ್ಕೊಂದು ಜೋಡಿಸಿ ಈ ಸರವನ್ನು ಮಾಡಲಾಗುತ್ತದೆ.
ಚಕ್ರ ಸರ -ಸಣ್ಣ ಚಕ್ರಗಳನ್ನು ಒಂದಕ್ಕೊಂದು ಜೋಡಿಸಿ ಮಾಡುವ ಉದ್ದನೆಯ ಸರ. ಇದನ್ನೂ ಒಂದೆಳೆಯಿಂದ ಹಿಡಿದು ಅವರವರ ಅನುಕೂಲತೆಗೆ ತಕ್ಕಂತೆ ಎರಡು, ಮೂರು, ನಾಲ್ಕು, ಐದು ಆರು ಎಳೆಯ ವರೆಗೂ ಮಾಡಲಾಗುತ್ತದೆ.
ಲಕ್ಷ್ಮಿಸರ-ಉರುಟಾದ ತಗಡುಗಳಂತಿರುವ ಪ್ಲೇಟುಗಳನ್ನು ಒಂದಕ್ಕೊಂದು ಸಿಕ್ಕಿಸಿ ಈ ಸರವನ್ನು ಮಾಡುತ್ತಿದ್ದರು, ಪ್ಲೇಟಿನ ಒಳಗಡೆ ಲಕ್ಷ್ಮಿಯ ಚಿತ್ರವಿರುತ್ತಿತ್ತು.
ಮೋಹನ್ ಮಾಲೆ -ಚಿನ್ನದ ಗುಂಡುಗಳನ್ನು ಸೇರಿಸಿ ಮಾಡುವ ಈ ಸರ ಮೋಹನ್ ಲಾಡುಗಳಂತಿರುವ ಮಣಿಗಳನ್ನು ಸೇರಿಸಿ ಮಾಡಿದ ಸರದಂತೆ ಕಾಣುತ್ತದೆ
ಮುಷ್ಟಿ ಸರ – ಸಣ್ಣ ಸಣ್ಣ ಮುಷ್ಟಿಯ ಆಕಾರದ ಗುಂಡುಗಳನ್ನು ತಯಾರಿಸಿ ಈ ಸರವನ್ನು ಮಾಡುತ್ತಿದ್ದರು .
ಮುತ್ತಿನ ಸರ -ಮುತ್ತುಗಳನ್ನು ಜೋಡಿಸಿ ಮಾಡಿದ ಸರ. ಒಂದೆಳೆ ಅಥವಾ ಎರಡೆಳೆಯಲ್ಲಿ ಇದನ್ನು ಮಾಡುತ್ತಿದ್ದರು.
ಹವಳದ ಸರ -ಮುತ್ತಿನ ಸರದ ಹಾಗೇ ಇದನ್ನೂ ಮಾಡುತ್ತಿದ್ದರು .ಹವಳದ ಸರವನ್ನು ಹೆಚ್ಚಾಗಿ ಚಿಕ್ಕ ಮಕ್ಕಳ ಕುತ್ತಿಗೆಗೆ ಹಾಕುತ್ತಿದ್ದರು. ಹವಳ ಮೈಯಲ್ಲಿ ಸವೆದಷ್ಟು ಒಳ್ಳೇಯದೆ0ದು ಅಭಿಪ್ರಾಯವಿತ್ತು.
ಮಲ್ಲಿಗೆ ಮಿಟ್ಟೆ ಸರ -ಮಲ್ಲಿಗೆ ಮೊಗ್ಗುಗಳನ್ನು ಚಿನ್ನದಲ್ಲಿ ಮಾಡಿ ಉದ್ದಕ್ಕೆ ಅದನ್ನು ಜೋಡಿಸಿ ಮಾಡುವ ನೆಕ್ಲೇಸು. ಇದು ಕೂಡಾ ಕುತ್ತಿಗೆಯಲ್ಲಿ ಪಟ್ಟಿಯಂತೆ ನಿಲ್ಲುತ್ತಿತ್ತು.
ಮಾವಿನ ಮಿಡಿಯ ಸರ -ಇದನ್ನು ಕೂಡಾ ಮಲ್ಲಿಗೆ ಮಿಟ್ಟೆಯ ಸರದಂತೆ ಮಾಡುತ್ತಿದ್ದರೂ ಇದರಲ್ಲಿ ಉಪಯೋಗಿಸುವ ಚಿನ್ನದ ಮಣಿಗಳು ಮಾವಿನ ಮಿಡಿಯ ಅಕಾರದಲ್ಲಿಯೇ ಇರುತ್ತಿದ್ದುವು.
ಕಂಟಿ ಸರ -ಇದೂ ಉದ್ದವಾದ ಸರ. ಎರಡು ಅಥವಾ ಮೂರು ಎಳೆಯಲ್ಲಿ ಇದನ್ನು ಮಾಡುತ್ತಿದ್ದರು. ಕೆಲವರು ಅದಕ್ಕೆ ಡಾಲರಿನ ಪೆಂಡೆ0ಟು ಸಿಕ್ಕಿಸುತ್ತಿದ್ದರು. ನಿತ್ಯದ ಉಪಯೋಗಕ್ಕೆ ಈ ಸರವನ್ನು ಉಪಯೋಗಿಸುತ್ತಿದ್ದರು .
ಡಾಲರ್ ಚೈನು -ಇದು ಬ್ರಿಟಿಷರ ಪ್ರಭಾವದಿ0ದ ಆದ ಅವಿಷ್ಕಾರವಿರಬಹುದು. ದೊಡ್ಡದಾದ ಡಾಲರಿಗೆ ಸುತ್ತಲೂ ಮುತ್ತು, ರತ್ನ ಬಣ್ಣದ ಕಲ್ಲುಗಳನ್ನು ಕುಳ್ಳಿರಿಸಿ ಮಾಡುವ ಪೆಂಡೆಂಟಿಗೆ ಉದ್ದವಾದ ಚೈನ್ ಸಿಕ್ಕಿಸುತ್ತಿದ್ದರು. ಇದಕ್ಕೆ ಒಂದು ಪ್ರತ್ಯೇಕ ಮಯಾ9ದೆ ಇತ್ತು. ಇದನ್ನು ಶ್ರೀಮಂತರ ಒಡವೆ ಎಂದು ಹೇಳಬಹುದು .
ದಕ್ಷಿಣ  ಕನ್ನಡದ ಮದುವೆಯಾದ ಕೊಂಕಣಿಯವರು ಧರಿಸುತ್ತಿದ್ದ ಇನ್ನೊಂದು ಸರ ಹವಳದ ಸರ ಇದಕ್ಕೆ ಅವರ ತಾಳಿಯನ್ನು ಸಿಕ್ಕಿಸುತ್ತಿದ್ದುದರಿಂದ ಇದನ್ನು ಕಾಶಿತಾಳಿಎ0ದೂ ಹೇಳುತ್ತಾರೆ. ದೊಡ್ಡ ಹವಳಗಳಿಂದ ಮಾಡಿದ ಈ ಸರ ಅವರಿಗೆ ಕರಿಮಣಿ ಸರದಷ್ಟೇ ಪವಿತ್ರ. ಇದನ್ನು ಮದುವೆಯ ಮ0ಟಪದಲ್ಲಿ ಮದುಮಗ ಮದುಮಗಳಿಗೆ ಕಟ್ಟುವುದು ವಾಡಿಕೆ.
ಕರಿಮಣಿ ಸರ -ಮದುವೆಯಾದವರು ಹಾಕುವ ಕಪ್ಪು ಮಣಿಯ ಸರ. ಅದನ್ನು ಈಗ ಬೇರೆ ಬೇರೆ ವಿನ್ಯಾಸದಲ್ಲಿ ಮಾಡಿ ಹಾಕಿ ಕೊಳ್ಳುತ್ತಾರೆ. ಉದ್ದದ ಕರಿಮಣಿ ಸರಕ್ಕೆ ತಾಳಿಯನ್ನೂ ಹಾಕುತ್ತಾರೆ. ಇದನ್ನು ಮದುವೆಯ ಮುನ್ನಾದಿನ ಮದುಮಗಳಿಗೆ ತಾಯಿಯ ಮನೆಯಲ್ಲಿ ಕಟ್ಟುತ್ತಿದ್ದರು. ಈಗ ದಾರೆಯಾಗುವಾಗಲೇ ಮದುಮಗನಿ0ದ ಕಟ್ಟಿಸುವ ಕ್ರಮ ಬೆಳೆದಿದೆ. ಕೊಂಕಣಿ, ಬ್ರಾಹ್ಮಣರು ಉದ್ದದ ಕರಿಮಣಿ ಸರಕ್ಕೆ ತಾಯಿ ಮನೆಯ ತಾಳಿ, ಗಂಡನ ಮನೆಯ ತಾಳಿ ಎಂದು ಎರೆಡೆರಡು ತಾಳಿಯನ್ನೂ ಹಾಕುತ್ತಾರೆ.
ಇದಲ್ಲದೆ ಉದ್ದನೆಯ ಸರಗಳಿಗೆ ಹಾಕುವ ಹಲವು ರೀತಿಯ ಪೆಂಡೆಂಟುಗಳಿದ್ದುವು. ಅದರಲ್ಲಿ ಮುಖ್ಯವಾಗಿ ಲಕ್ಷ್ಮಿ ಪೆಂಡೆಂಟ್, ಎಲೆಯ ಮೇಲೆ ಮಲಗಿದ ಬಾಲಕೃಷ್ಣ, ಎರಡು ಹಂಸಗಳ ಪೆಂಡೆಂಟ್ ಸೇರಿದೆ. ಜಾತಿ ಮುತ್ತು, ನೀಲ, ಕೆಂಪು ಕಲ್ಲುಗಳಿಂದ ಮಾಡುವ ಈ ಪೆಂಡೆಂಟುಗಳು ಎಲ್ಲರಿಗೂ ಇಷ್ಟವಾದ ಆಭರಣಗಳು.
 
ಕೈಗೆ ಹಾಕುವ ಆಭರಣಗಳು
ತೋಳಿಗೆ ಹಾಕುವ ವಂಕಿ-“ವಿ” ಆಕಾರದಲ್ಲಿ, ಬೇರೆಬೇರೆ ಡಿಸೈನ್ನಲ್ಲಿ ಇದನ್ನು ಮಾಡುತ್ತಿದ್ದರು. ಇದನ್ನು ಮಾಡಲೂ ಕಲ್ಲುಗಳನ್ನು ಮತ್ತು ಮುತ್ತುಗಳನ್ನು ಬಳಸುತ್ತಿದ್ದರು.
ಬಾಜು ಬ0ದಿ-ಬಳೆಯಂತೆ ತೋಳಿಗೆ ಧರಿಸುವ ಈ ಆಭರಣವನ್ನು ತೋಳ್ಬಳೆಯೆಂದೂ ಕರೆಯುತ್ತಾರೆ. ಒಂದು ಕೈಗೆ ವಂಕಿ ಒಂದು ಕೈಗೆ ಬಾಜುಬ0ದಿಯನ್ನು ಧರಿಸುತ್ತಿದ್ದರು. ಅಥವಾ ಎರಡು ಕೈಗೂ ಬಾಜುಬ0ದಿಯನ್ನೇ ಧರಿಸುತ್ತಿದ್ದರು.
ಕೈಗೆ ಹಾಕುವ ಬಳೆಗಳಲ್ಲಿ ಹೆಚ್ಚು ಡಿಸೈನ್ ಗಳಿರಲಿಲ್ಲ.
ಮುಂಗೈ ಸರಪಳಿ-ಇದನ್ನು ಎಲ್ಲ ಬಳೆಗಳ ಎದುರು ಇಡುತ್ತಿದ್ದರು. ಅದಕ್ಕೆ ಎಲ್ಲ ಬೆರಳಿಗೂ ಸಿಕ್ಕಿಸುವ ಮುಂಗೈ ಸರಪಳಿ ಇರುತ್ತಿತ್ತು.
ವಜ್ರಚೂಡ-ಚಿನ್ನದ ಹೂಗಳನ್ನು ಸೇರಿಸಿ ಮಾಡುವ ಈ ಬಳೆ ಬಹಳ ಸುಂದರವಾದ ಬಳೆ.
ಬೆದ್ರ್ ಬಳೆ -ಬಿದಿರಿನ ಹಾಗೆ ಗಂಟು ಗಂಟುಗಳಿರುವ ಬಳೆ. ನೋಡುವಾಗ ಇದು ಬಿದಿರಿನ ದಂಡಿನ ಹಾಗೇ ಕಾಣುತಿತ್ತು.
ತಾಬೂಲ್ ಕಾಜಿ , ಪಾಟ್ಲಿ ಬಳೆ, ಪಕಳದ ಕಟ್ಟು [ಎರಡೆಳೆ ಹವಳ ಮತ್ತು ಮಧ್ಯೆ ಲವಂಗದ ಹೂ ಹಾಕಿ ಮಾಡುವ ಬಳೆ]  ತಜಂಕ್ದ ಬಳೆ, ಅಪ್ಪದ ಬಳೆ, ಸೊರಿಗೆ ಬಳೆ [ಸೊರಿಗೆ ಹೂವಿನ ಹಾಗೆ ಹೂಗಳನ್ನು ಮಾಡಿ ಕಟ್ಟುವ ಬಳೆ] ಸಿಂಹದ ಎರಡು ತಲೆಇರುವ ಬಳೆ ಇವು ಕೆಲವು ಹಿ0ದೆ ಉಪಯೋಗಿಸುತ್ತಿದ್ದ ಬಳೆಗಳು.
 
ಬೆರಳಿನ ಒಡವೆಗಳು –
ಒಡ್ಡಿ ಉಂಗುರ ಮದುವೆಯಾಗುವಾಗ ಹಾಕುವ ಒಂದು ಟಿಪಿಕಲ್ ಒಡವೆ. ಇದಲ್ಲದೆ ಕೆಲವು ಜಾತಿ ಕಲ್ಲಿನ ಉಂಗುರಗಳನ್ನೂ ಮಾಡುತ್ತಿದ್ದರು.
 
ಸೊಂಟದ ಆಭರಣಗಳು –
ಡಾಬು -ಸುಮಾರು 20-25 ಪವನುಗಳಿಂದ ಮಾಡುವ ಈ ಒಡವೆಯನ್ನು ಎಲ್ಲ ಅಲಂಕಾರವಾದ ಮೇಲೆ ಸೀರೆಯ ಮೇಲೆ, ಸೆರಗನ್ನೂ ಒಳಗೆ ಸೇರಿಸಿ ಧರಿಸುತ್ತಾರೆ. ಹಾಗೇ ಮುಕ್ಕಾಲು ಇಂಚು ಅಗಲದ ಚಿನ್ನದ ಸರಪಳಿಯನ್ನೂ ಮಾಡಿ ಎಡ ಬದಿಯ ಸೊಂಟಕ್ಕೆ ಸಿಕ್ಕಿಸುತ್ತಿದ್ದರು .
ಹೆಣ್ಣು ಗಂಡು ಇಬ್ಬರೂ ಸೊಂಟಕ್ಕೆ ಚಿನ್ನದ ನೂಲು ಹಾಕುತ್ತಿದ್ದರು. ಮಕ್ಕಳ ಸೊಂಟದಲ್ಲಂತೂ ಚಿನ್ನದ ನೂಲು ಇರಲೇ ಬೇಕಿತ್ತು.
ಕಾಲಿನ ಆಭರಣಗಳು-
ಕಾಲಿಗೆ ಚೈನು, ಕಡಗ, ಕೊಂಕಣಿಯವರು ಪಾಯ್ಜಣಿ ಹಾಕುತ್ತಿದ್ದರು. [ಈಗ ಎಲ್ಲರೂ ಹಾಕುತ್ತಾರೆ] ಕಾಲಿನ ಎರಡನೆಯ ಬೆರಳಿಗೆ ಕಾಲುಂಗುರವನ್ನೂ ಹಾಕುತ್ತಿದ್ದರು. ಕಾಲಿಗೆ ಹಾಕುವ ಆಭರಣಗಳು ಬೆಳ್ಳಿಯದಾಗಿರುತಿತ್ತು. ಮದುವೆಯ ಸಮಯದಲ್ಲಿ ಬಂಟ ಮದುಮಗ ಚಿನ್ನದ ಕಾಲುಂಗುರವನ್ನು ಧರಿಸುತ್ತಿದ್ದ. ಮದುವೆಯ ಕಾಯ9 ಮುಗಿದ ಮೇಲೆ ಅದನ್ನು ತೆಗೆದು ಹೆಂಡತಿಗೆ ಕೊಡುತ್ತಿದ. ಆ ಚಿನ್ನವನ್ನು ಆ ಮೇಲೆ ಮದುಮಗಳ ಕರಿಮಣಿಗೆ ಸೇರಿಸುತ್ತಿದ್ದರು.
ನನಗೆ ಸಿಕ್ಕಿದಷ್ಟು ಮಾಹಿತಿಯನ್ನು ಈ ಲೇಖನದಲ್ಲಿ ಕೊಟ್ಟಿದ್ದೇನೆ.  ಕೆಲವು ಒಡವೆಗಳು ನೋಡಲು ಸಿಕ್ಕಿದುದರಿಂದ ಅದರ ಭಾವಚಿತ್ರವನ್ನೂ ಒದಗಿಸಿದ್ದೇನೆ.   ದಕ್ಷಿಣ ಕನ್ನಡದ ಜನರು ದೇಶದ ಎಲ್ಲಾ ಕಡೆ ಹರಡಿರುವುದರಿಂದ ಇಗೀಗ ಅವರ ಆಭರಣಗಳ ಮೇಲೆ ಹೊರಗಿನವರ ಪ್ರಭಾವ ಬಿದ್ದು ಅದರ ವಿನ್ಯಾಸಗಳು ಬದಲಾಗುತ್ತಲೇ ಬ0ದಿವೆ. ಆದರೂ ಕೆಲವು ಒಡವೆಗಳು ಯಾವುದೇ ಬದಲಾವಣೆ ಇಲ್ಲದೆ ದಕ್ಷಿಣ ಕನ್ನಡದ್ದೇ ಆಗಿ ಇಂದಿಗೂ ಉಳಿದಿವೆ. ಕೆಲವರಾದರೂ ಅವುಗಳನ್ನು ಜತನದಿ0ದ ಇಟ್ಟಿರುವುದರಿ0ದ ನಮಗೆ ನೋಡಲು ಸಿಗುತ್ತಿದೆ. ಹಳೆಯ ಒಡವೆಗಳ ಅ0ದ ಅವುಗಳಿಗೆ ಇದ್ದೇ ಇದೆ. ಅವುಗಳ ಸ್ಥಾನವನ್ನು ಈಗಿನ ಒಡವೆಗಳು ಆಕ್ರಮಿಸಲಾರವು.

