ಪತ್ರ ವ್ಯವಹಾರ ಇಟ್ಟುಕೊಂಡಿರಲಿಲ್ಲ. ಅಲ್ಲಿಯವರಾರೂ, ತನ್ನತ್ತ ಸುಳಿಯದಂತೆ
ಜಾಗ್ರತೆ ವಹಿಸಿದ್ದನು. ಮುಂದೆ ಮೂರು ವರ್ಷ ಕಳೆದ ಬಳಿಕ, ಎಕ್ಜಿಕ್ಯೂಟಿವ್ಹ
ಇ೦ಜಿನಿಯರಾಗಿ  ಬಡ್ತಿ ದೊರೆಯಿತು . ವರ್ಷ ಕಳೆವುದರೊಳಗೆ  
ಕೋಟ್ಯಾಧೀಶನಾದನು. ಮಕ್ಕಳು ಉತ್ತಮ ದರ್ಜೆಯ ಆಂಗ್ಲ ಮಾಧ್ಯಮ ಶಾಲೆ_
ಕಾಲೇಜುಗಳ್ಲಲಿ ಓದಲಾರಂಭಿಸಿದರು. ಪುಣೆ  ನಗರದ, ಪ್ರತಿಷ್ಠಿತ ಬಡಾವಣೆಯಲ್ಲಿ,
ಒಂದು ಎಕರೆ ವಿಸ್ತೀರ್ಣದ ನಿವೇಶನ ಖರೀದಿಸಿ, ಮನೆ ಕಟ್ಟಿಸಲಾರಂಭಿಸಿದರು.
‘ನಿಸರ್ಗ’ ಎಂಬ ಹೆಸರಿನ, ಭವ್ಯ ಬಂಗಲೆ ನಿರ್ಮಾಣವಾಯಿತು. ಮನೆಯಲ್ಲಿ  ,
ಮಡದಿ ಮಕ್ಕಳಿಗೆ ವಸ್ತ್ರ, ಒಡವೆಗಳ ರಾಶಿ ಕೂಡಿತು. ಶಾಂತಪ್ಪನ ಸೇವಾವಧಿ
ಒಂದೂವರೆ ವರ್ಷ ಉಳಿದಿದ್ದಾಗ, ಸುಪರಿಂಟೆಂಡಿಂಗ್ ಇಂಜನಿಯರ ಹುದ್ದೆಗೆ
ಬಡ್ತಿ ದೊರೆಯಿತು. ಸೇವೆಯಿಂದ ನಿವೃತ್ತಿ ಹೊಂದಿದಾಗ, ಅವರ ಅಭಿಮಾನಿಗಳು,
ಸಿಬ್ಪಂದಿ ವರ್ಗದವರೆಲ್ಲ ಸೇರಿಕೊಂಡು ಅದ್ದೂರಿ ಬೀಳ್ಕೊಡುಗೆ ಸಮಾರಂಭವನ್ನು
ಏರ್ಪಡಿಸಿದ್ದರು. ಅದೊಂದು ವೈಭವಪೂರ್ಣ ಮದುವೆ ಸಮಾರಂಭದಂತಿತ್ತು.
ಅವರು ಜನಪ್ರಿಯ ಅಧಿಕಾರಿ ಎಂಬ ಹೆಗ್ಗಳಿಕೆಗೆ ಪಾತ್ರರಾಗಿದ್ದರು. ಅವರು ಆಸ್ತಿ- 
ಪಾಸ್ತಿಯಲ್ಲಿ ಕೋಟ್ಯಾಧೀಶರಾದರು. ಹಣವಿಲ್ಲದೇ ತಾನು ಹಾಗೂ ತನ್ನ ಮಡದಿ
-ಮಕ್ಕಳು ಅನುಭವಿಸಿದ್ದ ಯಾತನೆ, ಅವಮಾನ ತಲ್ಲಣಗಳ ನೆನಪುಗಳು ಆಗಾಗ
ಅವರ ನೆನಪಿಗೆ ಬರುತ್ತಿದ್ದವು . ಸಮಾಜದಲ್ಲಿ ಪ್ರತಿಷ್ಟೇ  ಸಿಗಲು ದುಡ್ಡು ಬೇಕೇ ಬೇಕು
ಎಂಬ ಸತ್ಯ ಅವರ ಅರಿವಿಗೆ ಬಂದಿತ್ತು.
ತನ್ನ ಪರಕಾಯ ಪ್ರವೇಶದ ಸತ್ಯ ಮುಚ್ಚಿಡಲು, ತನ್ನ ಹುಟ್ಟಿದೂರಿನ ಹತ್ತಿರದ
ಬಂಧು ಬಾಂಧವರಿಂದ, ರಕ್ತ ಸಂಬಂಧಿಗಳಿಂದ ದೂರ ಉಳಿದಿದ್ದರು. ಈ
ನೋವು ಸ್ವತಹ ಶಾಂತಪ್ಪ ಹಾಗೂ ಅವರ ಮಡದಿಗೆ ಒಳಗೊಳಗೆ ಕಾಡುತ್ತಿತ್ತು…
ತನ್ನಲ್ಲಿ ಧನ-ಕನಕಗಳಿರುವವರೆಗೆ ಎಲ್ಲರೂ ನನ್ನವರೆನ್ನುವರು. ಇದಿಲ್ಲವಾದಾಗ
ಅವರಾರೂ ಹತ್ತಿರ ಸುಳಿಯುವದಿಲ್ಲ ಎಂಬ  ಅನುಭವಜನ್ಯ ಅರಿವು ಅವರಲ್ಲಿ 
ಉಳಿದಿತ್ತು. ಮಕ್ಕಳು ಶ್ರೇಷ್ಟ  ದರ್ಜೆಯ ಶಾಲೆ, ಕಾಲೇಜುಗಳಲ್ಲಿ ವ್ಯಾಸಂಗ ಮಾಡಿದರು.
ಉನ್ನತ ಶಿಕ್ಷಣ ಪಡೆದರು. ಉದ್ಯೋಗ ಪಡೆದರು. ಬಳಿಕ ಅವರ ಇಚ್ಛೆಯ
ಪ್ರಕಾರ ಮದುವೆ ಮಾಡಿದರು. ತಾವು ಬದುಕಿನಲ್ಲಿ ಬಯಸಿದ್ದಲ್ಲ ಸಿಕ್ಕಿದೆಯೆಂಬ
ಸಮಾಧಾನ ಅವರಿಗಿದೆ. ಮುವತ್ತು ವರ್ಷಗಳ ಹಿಂದ ತಾನು ಕಳೆದ ದಿನಗಳು
ನೆನಪಾದಾಗ, ಮನಸ್ಸಿಗೆ ನೋವಾಗುತ್ತದೆ. ಹತ್ತು ರೂಪಾಯಿಗಳಿಗೂ ತತ್ವಾರವಾಗಿದ್ದ
ಜೀವನ ಅದಾಗಿತ್ತು ಅದೇ ಜೀವನದಲ್ಲಿ ಬದುಕು ಸಾಗಿದ್ದರೆ, ಇಂದಿಗೂ ಸಹ
ಅತ್ಯಂತ ಸಾಮಾನ್ಯ ಹಾಗೂ ದರಿದ್ರವನ ಬದುಕು ಆಗಿರುತ್ತಿತ್ತು. ಮಡದಿ ಮಕ್ಕಳು
ಇಂಥಹ  ಸುಖಮಯ ಹಾಗೂ ಉನ್ನತ ದರ್ಜೆಯ ಮಟ್ಟಕ್ಕೆ ತಲುಪಲು

ಸಾಧ್ಯವಿರಲಿಲ್ಲ. ಶಾಂತಪ್ಪ ತೀರಿಕೊಂಡ ತಕ್ಷಣ, ಅವನ ಪ್ರಮಾಣ ಪತ್ರಗಳನ್ನೆಲ್ಲ
ಪಡೆದುಕೊಂಡು, ಅವನ ಹೆಸರಿನಲ್ಲಿ ಈ ಸರಕಾರಿ ನೌಕರಿ ಪಡೆಯದೇ ಹೋಗಿದ್ದರೆ,
ಇದೆಲ್ಲ ನನಸಾಗುತ್ತಿರಲಿಲ್ಲ!. ಶಾಂತಪ್ಪ ಸತ್ತು ತನಗೆ ದೊಡ್ಡ ಉಪಕಾರ ಮಾಡಿದ್ದ.
ಅವನು ಒಬ್ದ ದೇವತಾ ಪುರುಷನಂತೆ ಕಂಡು ಬಂದನು. ಅವನ ಉಪಕಾರವನ್ನು
ಹೇಗೆ ತೀರಿಸಬೇಕೆಂಬುದು ತಿಳಿಯಲಿಲ್ಲ. ಈಗ ಅವರ ಮಡದಿ ಮಕ್ಕಳು
ಹೇಗಿದ್ದಾರೋ ಒಂದು ಬಾರಿ ನೋಡಿಕೊಂಡು ಬರಬೇಕು ಹಾಗೂ ಒಂದು
ಉಡುಗೊರೆಯನ್ನು ಕೊಟ್ಟು., ಋಣ ಭಾರವನ್ನು ಹಗುರ ಮಾಡಿಕೊಂಡು
ಬರಬೇಕೆನ್ನಿಸಿತು. ಕಾರಿನಲ್ಲಿ ಹೆಂಡತಿಯೊ೦ದಿಗೆ ಬೆಳಗಾವಿಗೆ ಹೊರಟರು.
ಶಾಂತಪ್ಪನವರ ಹೆಂಡತಿಗೆ  ಆಗ 65 ವರ್ಷವಿರಬಹುದು. ದೇಹದ ಮೇಲೆ ಮುಪ್ಪಿನ
ಛಾಯೆ ತನ್ನ ಗುರುತುಗಳನ್ನು ಮೂಡಿಸಿದೆ. ತಕ್ಷಣ ಗುರ್ತು ಹಿಡಿಯಲಿಲ್ಲ. ಪರಿಚಯ
ಹೇಳಿಕೊಂಡ ಬಳಿಕ, ಗುರ್ತು ಹಿಡಿದರು. ಅವರಿಗೆ ಇಬ್ಬರೇ ಗಂಡುಮಕ್ಕಳು.
ಒಬ್ಬನು ಬಿ.ಕಾಂ. ಮುಗಿಸಿ ಬ್ಯಾಂಕ್ ಉದ್ಯೋಗದಲ್ಲಿದ್ದಾನೆ. ಇನ್ನೊಬ್ಬ ಬಿ.ಇ
ಇಲೆಕ್ಟ್ರಿಕಲ್ ಮುಗಿಸಿ, ಕೆ.ಈ.ಬಿ.ಯಲ್ಲಿ ಕೆಲಸ ಮಾಡುತ್ತಿದ್ದಾನೆ. ಅವರಿಗೆಲ್ಲ
ಮದುವೆಯಾಗಿ, ಮಕ್ಕಳಾಗಿವೆ. ಶಾಂತಪ್ಪನವರ ಮಡದಿಗೆ ದುಬಾರಿ ಬೆಲೆ ಬಾಳುವ
ರೇಶ್ಮೆ ಸೀರೆಯೊಂದಿಗೆ ಹೂವು-ಹಣ್ಣುಗಳ ತಟ್ಟೆ ಸಮರ್ಪಿಸಿದರು. ಇದರಿಂದ
ಧನ್ಯತಾಭಾವ ಮೂಡಿತು. ಎರಡೂ ಕುಟುಂಬದವರಿಗೆ ಸಂತೋಷವಾಯಿತು.
ಅವರ ಆದರ- ಆತಿಥ್ಯ ಪಡೆದು ಹೊರಟರು. ಆದರೆ ತಾನು ಶರಣಪ್ಪನಾಗಿಯೇ
ಅಲ್ಲಿ ಕಾಣಿಸಿಕೊಂಡಿದ್ದರು. ನಿಜವಾದ ಶಾಂತಪ್ಪ, ಅವರ ಮನೆಯ ಗೋಡೆಯ
ಮೇಲಿನ ಫೋಟೋದಲ್ಲಿ ಜೀವಂತವಾಗಿರುವಂತೆ ಕಾಣುತ್ತಿದ್ದಾರೆ. ಹಣೆಗೆ ಕುಂಕುಮದ
ತಿಲಕವಿದೆ, ದುಬಾರಿ ಬೆಲೆಯ ಹಾರ ಹಾಕಲಾಗಿದೆ.
ಇಲ್ಲಿಯವರೆಗೆ, ತಾನು ಶಾಂತಪ್ಪನ ದೇಹದಲ್ಲಿ ಪರಕಾಯ ಪ್ರವೇಶ ಮಾಡಿದ
ವಿಷಯವನ್ನು, ಯಾರೊಬ್ಪರಿಗೂ ತಿಳಿಯದೆ ಹಾಗೆ (ತನ್ನ ಹೆಂಡತಿಯ ಹೊರತಾಗಿ)
ರಹಸ್ಯ ಕಾಪಾಡಿಕೊಂಡು ಬಂದದ್ದು, ತನ್ನ ಜಾಣ್ಮೆಯೆಂದುಕೊಂಡನು. ತನ್ನ
ಮಕ್ಕಳಿಗೂ ಸಹ ಈ ಸತ್ಯ ಗೊತ್ತಾಗಿಲ್ಲ. ಕಥೆಯನ್ನೂ ಕೇಳುತ್ತಾ, ಮೊಮ್ಮಗಳು
ಯಾವಾಗಲೋ ನಿದ್ದೆ ಹೊಗಿದ್ದಾಳೆ. ಸೊಸೆಯನ್ನು ಕರೆದು, ಜ್ಯೋತಿಯನ್ನು ಒಯ್ದು
ಬೆಡ್ ರೂಮಿನಲ್ಲಿ ಮಲಗಿಸಲು ಹೇಳಿದರು. ಸೊಸೆ ಬಂದು, ಮಗಳನ್ನು ಎತ್ತಿಕೊಂಡು
ಒಯ್ದಳು. ಭಾರವಾದ ಮನಸ್ಸಿನಿಂದ, ಕಣ್ಣಂಚುಗಳಲ್ಲಿ ಒಸರಿಬಂದ ಕಣ್ಣೀರನ್ನು
ಒರೆಸಿಕೊಳ್ಳುತ್ತಾ, ಮೆಲ್ಲಗೆ ಮೇಲೆದ್ದರು.
÷ ÷ ÷ ÷ ÷

ಎಡವಟ್ಟು
‘ಇವನ ದುಡಿಮೆ ಇವನೊಬ್ಬನ ಉಟಕ್ಕೇ ಸಾಕಾಗೋದಿಲ್ಲ. ಹ್ಯಾಂಗೂ
ಬಿ.ಎಸ್.ಎ.ಎಂ. ಪಾಸಾಗಿ ‘ಡಾಕ್ಟರ್ !’ ! ಅನ್ನಿಸಿಕೊಂಡಿದ್ದಾನೆ. ನಮ್ಮ ಎರಡಂತಸ್ತಿನ
ಮನೆ, ಇವನು ಓಡಾಡ್ತಾ ಇರೋ ಕಾರು! ಇಷ್ಟೇ ಸಾಕು ಕನ್ಯಾಗಳಿಗೇನು ಕಡಿಮೆ!
ಬೇಡಿದಂಥವು ಬಂದು ಮನೆ ಮುಂದೆ ಕ್ಯೂ ನಿತ್ಗೊಂತವೆ!’ ಶಾಂತವ್ವ ಮಗನ
ಬಗ್ಗೆಅರ್ಧ ಅಭಿಮಾನ, ಅರ್ಧ ಅಸಮಾಧಾನದಿಂದ ಗಂಡನಿಗೆ ಹೇಳಿದಳು.
‘ಸರಕಾರಿ ಕೆಲಸದಲ್ಲಿರೋ ಕನ್ಯಾನೆ  ಆಯ್ಕೆ ಮಾಡೋಣ ಅವಳದು ಸಂಬಳ
ಖಾಯಂ ಇರತ್ತೆ ಇವನದು ಆದಾಯ ಇರ್ಲಿ ಬಿಡಲಿ! ನೆಮ್ಮದಿಯಿಂದ ಬದಕ್ತಾನೆ’
ದಂಪತಿಗಳ ಲೆಕ್ಕಾಚಾರ ಒಂದೇ. ಇಟ್ಟಗುರಿ,ನೆಟ್ಟ ಲೆಕ್ಕಾಚಾರ ಎಂದೂ ತಪ್ಪಿಲ್ಲ.
ಮಗ  ಮಹಾದೇವ ತಂದೆ –ತಾಯ್ಗಳ  ಮಾತು ತಪ್ಪಿ ನಡೆದವನಲ್ಲ. ಪಿತೃ ವಾಕ್ಯ
ಪರಿಪಾಲನೆಯಲ್ಲಿ, ರಾಮಾಯಣದ ಶ್ರೀ ರಾಮನಿಗಿಂತ ಸ್ವಲ್ಪ ಹೆಚ್ಚೇ! ಕಾಸಿಗೆ
ಕಾಸು ತಾಸುಗಟ್ಟಲೇ ಎಣಿಸಿ ಬಚ್ಜಿಡುವ ತಂದೆ, ತಮ್ಮ ನಿವೃತ್ತಿಯ ನಂತರವೂ
ತನ್ನನ್ನು ಆಯುರ್ವೇದಿಕ್ ವೈದ್ಯನನ್ನಾಗಿ ಮಾಡಿದ್ದಾರೆ ಸರ್ಟಿಫಿಕೇಟ್ ಹಿಡಿದು
ಮನೆಗೆ ಬರುತ್ತಲೇ, ಪ್ರೆಷ್ಟಿಜ್ ಗೆ  ಇರಲಿ ಅಂತಾ, ಒಂದುಲಕ್ಷಕೊಟ್ಟು ಸೆಕೆಂಡ್
ಹ್ಯಾಂಡ್ ಕಾರು  ಕೊಡಿಸಿದ್ದಾರೆ . ಇದಲ್ಲದೇ, ಪಟ್ಟಣದ ಮಾರುಕಟ್ಟೆ ಏರಿಯಾದಲ್ಲಿ
ದುಬಾರಿ ಬಾಡಿಗೆಯಾದರೂ ಪರವಾಯಿಲ್ಲ, ದವಾಖಾನೆ ತೆರೆಯಲು ಕಾಂಪ್ಲೆಕ್ಸ್ ನಲ್ಲಿ  
ಬಂದು ಶಾಪ್ ತೆಗೆಸಿಕೊಟ್ಟಿದ್ದಾರೆ. ‘ರೂಪಾ ಕ್ಲಿನಿಕ್’ ಎಂಬ ಸುಂದರವಾದ
ಅಕ್ಷರಗಳಲ್ಲಿ, ದೊಡ್ಡ ನಾಮ ಫಲಕ ನೇತಾಡುತ್ತಿದೆ ತನ್ನ, ಮೇಲೆ, ಇಷ್ಟೊಂದು
ಅಭಿಮಾನ , ಪ್ರೀತಿ , ಕಾಳಜಿ ಇಟ್ಟುಕೊಂಡಿರುವ ಇಂಥಹ ಅಪರೂಪದ ತಂದೆ- ತಾಯಿ
   ಬೇರಾರಿಗುಂಟು ಜೀವನ  ಪರ್ಯಂತ  ಮಾತಾ -ಪಿತೃವಿಗೆ
ಆಜ್ಞಾಧಾರಿಯಾಗಿರಬೇಕೆಂದು ಅವನೆಂದೋ ಪ್ರಮಾಣ ಮಾಡಿಯಾಗಿತ್ತು. ಮಗನು

ಸೆಡ್ಡಿನಿಂದ ಕಾರು ಹೊರತಗೆಯುವಾಗ ಹೊರಸೂಸುವ ಮಧುರ-ವಿಶಿಷ್ಟ  
ಸಂಗೀತಮಯ ದ್ವನಿಯನ್ನು, ಅಟ್ಟದ ಮೇಲೆ ನಿಂತು ಕೇಳುವ ತಾಯಿಗೆ ಹೊಟ್ಟೆ
ತುಂಬಿಬಂದಾಗುತ್ತದೆ ಸಂತಸ, ಮುಗುಳ್ನಗೆ ಅಟ್ಯೋಮೆಟಿಕ್ ಉಕ್ಕಿ ಬರುತ್ತವೆ.
ತಮ್ಮದು ಸುಖೀ ಕುಟುಂಬವೆಂದು, ಒಳಗೊಳಗೇ ಬೀಗುತ್ತಾಳೆ. ಮಗನಿಗೆ ಮದುವೆಯ
ವಯಸ್ಸಾಯ್ತು. ಅದಕ್ಕಿಂತ ಮುಖ್ಯವಾದ ವಿಚಾರವೆಂದರೆ, ಮಗನ ಓದು, ಕಾರು,
ಶಾಪ್, ಕಾರ್ ಶೆಡ್  ನಿರ್ಮಾಣ ಇದಕ್ಕೆಲ್ಲಾ ಲಕ್ಷಗಟ್ಟಲೇ ಖರ್ಚುಮಾಡಿದ್ದಾಗಿದೆ
ಅದರ ಬಡ್ಡಿಯಾದರೂ ಬೇಡವೇ ತಾನು ನೌಕರಿಯಲ್ಲಿದ್ದಾಗ, ನೂರು
ರೂಪಾಯಿಗಳಿಗೆ, ಒಂದು ವಾರ ಅವಧಿಗೆ 5 ರೂ ದರದ ಬಡ್ಡಿ ವ್ಯವಹಾರ 
ಮಾಡಿ ಗಳಿಸಿದ್ದನ್ನು ಗುರಪ್ಪ ನೆನಪಿಸಿಕೊಂಡನು. ನಿವೃತ್ತಿಯ ನಂತರ ಬಡ್ಡಿ ವ್ಯವಹಾರ
ನಿಂತಿದೆ. ತನ್ನ ಪರಿಚಿತರು, ಬಂಧು ಬಾಂಧವರ ಬಳಿ ‘ಸರಕಾರಿ ನೌಕರಿಯಲ್ಲಿರುವ
ಕನ್ಯಾ’ ಬೇಕೆಂದು ಪ್ರಚಾರ ಕೈಗೊಂಡ ಫಲವಾಗಿ, ಒಂದು ಕನ್ಯಾಮಣಿ, ಅದೃಷ್ಟ  
ದೇವತೆಯೆಂಬತೆ ಮುಂದೆ ಬ0ದಳು. ವಯಸ್ಸು ಇಪ್ಪತ್ತಾರು ತಂದೆತಾಯಿ  
ಅಣ್ಣ-ತಮ್ಮ ಉಳ್ಳ ತುಂಬು ಕುಟುಂಬದಿಂದ ಬಂದಾಕೆ ಬಿ.ಎ. ಬಿ.ಎಡ್ ಮುಗಿಸಿ,
ಸರಕಾರೀ ಪ್ರೌಢ ಶಾಲೆಯಲ್ಲಿ ಶಿಕ್ಷಕಿಯಾಗಿ, ಕಳೆದೆರಡು ವರ್ಷಗಳಿಂದ ಸಂಬಳ
ಪಡೆಯುತ್ತಿರುವ ಸುದ್ದಿ ತಿಳಿದು, ಗುರಪ್ಪನ ಮುಖ ಊರಗಲವಾಯಿತು. ಏನ್ರಿ
ಹುಡುಗಿ ಕರೇ ಎಮ್ಮಿ ಮಣಕ ಇದ್ದಾಂಗ ಅದಾಳ! ವಯಸ್ಸಿನಾಗ ನಮ್ಮ
ಮಹಾದೇವನಿಗಿಂತ ಒಂದೆರಡು ವರ್ಷ ಹಿರ್ಯಾಕೀನೇ ಆಗ್ತಾಳೇನೋ ಅನಸ್ತದ!’
ಹೆಂಡತಿಯ ಅನುಮಾನಕ್ಕೆ, ಗುರಪ್ಪ ಕೆಂಡಾ ಮಂಡಲವಾದ ‘ಎ  ಸುಮ್ನಿರು
ನಾನು ಹುಡುಗಿ ಸರ್ಟಿಫಿಕೇಟ್ ನೋಡೀನಿ…. ಇಬ್ಬರಿಗೂ ಒಂದೆ  ವಯಸ್ಸು  
ನೋಡು ! ಸಣ್ಣ ವಯಸ್ಸಿನಾಗ ಲಗ್ನಾ ಮಾಡೋ ಕಾಲ ಹೋಯ್ತು ಡಿಗ್ರೀ
ಮುಗಸ ಬೇಕಾದ್ರನ ಕನಿಷ್ಟ 24  ಬೇಕು. ಎರಡು ವರ್ಷ ಸರ್ವೀಸ್ ಮಾಡ್ಯಾಳ! 
ಲೆಕ್ಕ ಮ್ಯಾಲೇ ಐಯ್ತಿ. ನೀ ಇಲ್ಲದ್ದು ಮನಸ್ಸಿದಾಗ ತಗೋ ಬ್ಯಾಡ’. ಹೊಸ,
ಅಪರಿಚಿತ ಸಂಬಂಧ ‘ನಾವು ಅಯ್ದು ರೂಪಾಯಿ ಸಹಿತ ವರದಕ್ಷಿಣೆ ಕೊಡೂದಿಲ್ಲ!
ನಮ್ಮ ಮಗಳಿಗೆ ಓದಸಾಕ. ನೌಕರೀಗೆ ಸಾಕಷ್ಟು ಖರ್ಚು ಮಾಡೀವಿ!. ಲಗ್ನಾ
ನೀವ ಮಾಡುಕೋಬೇಕು ನಾವು ಆರಿಸಿದಂಥ 5 ಛಲೋ ಸೀರಿ ನೀವು, ನಿಮ್ಮ  
ಸೊಸಿಗೆ ಕೊಡಿಸಬೇಕು . ಅವು  ಏನಿದ್ರು  ನಿಮ್ಮ  ಮನಿಗೆ  ಬರ್ತಾವ . ನಮ್ಮ  
ಮಗಳಿಗೀಗ ಹದಿನೈದು ಸಾವೀರ ಪಗಾರ ಐತಿ!. ಹಿಂಡೂ ಎಮ್ಮಿ ಮನೀಗೆ
 ಬಂದಂಗ!. ನಾಲ್ಕ ಮಂದೀವಳಗ ಮರ್ಯಾದಿ ಬ್ಯಾಡನ” ಐದುತೊಲಿ ಬಂಗಾರ
ಸಾಮಾನು ಮೈಮ್ಯಾಲೆ ಹಾಕಬೇಕು’ ಇದು ಹೆಣ್ಣಿನವರ ಕರಾರು
‘ನಮ್ಮ ಮಗನೂ ಡಾಕ್ಟರ್ ಅದಾನ! ಕಾರಿನ್ಯಾಗ ಓಡಾಡ್ತಾನ. ಅವನಿಗೂ
ಮರ್ಯಾದಿ ಬ್ಯಾಡನು’ ಗುರಪ್ಪ ತಡಕೊಳ್ಳಲಾರದ ಅಂದನು. ‘ಹುಡುಗನಿಗೆ

 ,  ಪ್ಯಾ0ಟ್, ಶರ್ಟಿನ ಬಟ್ಟೆ , ಅರ್ಧ  ತೊಲಿ  ಉ೦ಗುರ  ಹಾಕ್ತೀವಿ. ಇದಕ್ಕಿಂತ
ಹೆಚ್ಚಿಗೆ  ಏನು  ಕೇಳಬ್ಯಾಡ್ರಿ’  ಹೆಣ್ಣಿನ ಕಡೆಯ ಹಿರಿಯ ಖಡಾ-ಮುಡಿ ಮಾತು
ಮುಗಿಸಿದನು. ಮದುವೆಯಾದ  ಮರುದಿವಸದಿ೦ದ, ಸೊಸೆ ತರುವ ಹದಿನೈದು
ಸಾವಿರ ,ನಿರ೦ತರ  ಸ೦ಬಳ  ಗುರಪ್ಪನ  ಕಣ್ಗಳ ಮುಂದೆ ಕುಣಿಯಲಾರಂಭಿಸಿತು
ಆ  ಸ೦ತೊಷದಲ್ಲಿ ಗುರಪ್ಪ  ಏನನ್ನು  ಆಶೆ  ಪಡದೆ  ಸೈ ಅಂದನು. ಮರುದಿನವೆ  
ಒಳ್ಳೇಯ ಮುಹೂರ್ತವಿತ್ತು. ಮಗನ ನಿಶ್ಚಯ ಕಾರ್ಯವನ್ನು, ಸೊಸೆಗೆ ಒಂದು 
ಕಿಮ್ಮತ್ತಿನ  ರೇಶ್ಮೆ ಸೀರೆ , ಅರ್ಧ  ತೊಲಿ  ಬಂಗಾರದ  ಉ೦ಗುರ ತೊಡಿಸಿ , ಬಂದವರಿಗೆ  
ಹೋಳಿಗೆಯುಟ ಮಾಡಿಸಿ, ‘ನಿಶ್ಜಯ’ ಕಾರ್ಯವನ್ನು ಏರ್ಪಡಿಸಿದನು. ಮಗ  
ಸೊಸೆ ಮದು ಮಕ್ಕಳ ವೇಷದಲ್ಲಿ ಮಿಂಚಿದರು. ಹತ್ತಾರು ಪೋಟೋ ಕ್ಲಿಕ್ಕಾದವು.
ಮುಂದೆ ಮೂರು ತಿಂಗಳೊಳಗಾಗಿ ಮದುವೆ ಮಾಡಬೇಕೆಂದು ಗುರಪ್ಪ, ಕುಂಡೆ
ಸುಟ್ಟುಕೊಂಡ ಬೆಕ್ಕಿನಂತೆ ಓಡಾಡತೊಡಗಿದನು. ಬೀಗನೂ ಪಕ್ಕಾ ವ್ಯವಹಾರಸ್ಥ
ಇನ್ನೊಂದು ವರ್ಷೂಪ್ಪತ್ತು ಮದುವೆ ಮುಂದಕ್ಕೆ ಹಾಕಿದರೆ, ಒಂದೆರಡು ಲಕ್ಷದ  
ಪಗಾರ ತನಗೆ ದಕ್ಕುತ್ತದೆ! ಎಂಬ ಲೆಕ್ಕಾಚಾರ. ಅಂತೂ ವರ್ಷ ಕಳೆದ ಬಳಿಕ  
ಮಂಗಲ ಭವನದಲ್ಲಿ , ನಾಲ್ಕು  ಜನರು  ನೋಡುವ  ಹಾಗೆ   ಮದುವೆಯಾಯಿತು .
 ಮಂಗಲ ಕಾರ್ಯಾಲಯದ  ಬಾಡಿಗೆ  ಅಯ್ವತ್ತು  ಸಾವಿರ  ಗುರಪ್ಪನ  ಹೊಟ್ಟೆ  ಕಾಯ್ದ  ಹಂಚಿನಂತೆ  ಉರಿಯಿತು . ಮದುವೆಯಲ್ಲಿ  ಉಳಿದಿದ್ದ  ಬುಂದೆ , ಅನ್ನ
ಸಾರು , ಪಲ್ಯ ಎರಡು  ಮೂರು ದಿವಸಗಳಿಗೆ ಮಿಕ್ಯುವಷ್ಟಿತ್ತು.  ಮನೆಯಲ್ಲಿ  ಅಡಿಗೆ
ಮಾಡುವ ಪ್ರಶ್ನೆಯೇ ಬರಲಿಲ್ಲ. ತಂಗಳದ್ದು ತಿಂದರು.
ಸೊಸೆ ಮನೆಯೊಳಗೆ ಕಾಲಿಟ್ಟಳು. ಅಂದು ಪ್ರಥಮ ರಾತ್ರಿ  ಸೊಣಕಲು
ಶರೀರದ ಮಹಾದೇವನ ಪಕ್ಕದಲ್ಲಿ, ಎಮ್ಮೆಮಣಕದಂತಿದ್ದ ಗಿರಿಜಾ ಬಂದುಕುಳಿತಾಗ,
ಮಧ್ಯ  ರಾತ್ರಿ  ಕಳೆದರೂ, ಮಹಾದೇವನ ಎದೆ ಬಡಿತ ನಿಲ್ಲಲೊಲ್ಲದು. ‘ಢವ!
ಢವ  ಪಕ್ಕದಲ್ಲಿ  ಕುಳಿತಿದ್ದ  ಗಿರಿಜೆಗೂ  ಸಪ್ಪಳು ಕೆಳುತ್ತಿತ್ತೇನೋ  ತಡೆಯಲಾರದೆ  ಗಿರಿಜೆಯೇ  ಆಕ್ರಮಣಕ್ಕೆ  ಮುಂದಾದಳು . ಭಯದಿಂದಾಗಿ  
ಮಹಾದೇವನ   ಅಂಗ  ಹುರಿಯಿಲ್ಲದ  ಹಗ್ಗವಾಗಿತ್ತು . ಬೆವರಿನಿ೦ದಾಗಿ ಅವನ ಮೈತುಂಬಾ ನೀರು. ಹತಾಶಳಾಗಿ
 ಮುಖ  ಮುಚ್ಚಿಕೊಂಡು  ಮಲಗಿದಳು . ಸೊಸೆಯ ನಿಶ್ಚಯ  ಕಾರ್ಯವಾಗಿ ಒಂದು
ವರ್ಷ  ಕಳೆದಿತ್ತು . ಅಂದಿನಿಂದ – ಇಂದಿನವರೆಗೆ  ಅವಳ ಪಗಾರ ಬೇಕೆಂದು,
ಗುರಪ್ಪ ಪೀಡಿಸಲಾರಂಭಿಸಿದನು. ಬೀಗರಿಗೆ ಮತ್ತು ಗುರಪ್ಪನ ಮಧ್ಯೆ  ಯುದ್ಧ  ಆರಂಭವಾಯಿತು .
ಅತ್ತೆ _ ಮಾವ ನನಗೆ ಕಿರುಕುಳ ಕೊಡುತ್ತಿದ್ದಾರೆ. ಬೇರೆ ಮನೆ ಮಾಡಿದರೆ  
ನಾನು  ಬರುವುದಾಗಿ  ತಿಳಿಸಿ ,  ಗಿರಿಜೆ ತವರಿಗೆ ಹೋದಳು. ಗುರಪ್ಪ ಸುಡುವ  ಎಣ್ಣೆಯಲ್ಲಿ  
ಬೇಯುವ  ಬೋಂಡಾದ ಹಾಗೆ ಕುದಿಯಲಾರಂಭಿಸಿದನು.  ಅಂತೂ ಮಗನು , ಮುಂದಿನ  ಓಣಿಯಲ್ಲಿ
ಬೇರೊಂದು  ಬಾಡಿಗೆ  ಮನೆ ಹಿಡಿದನು .

ನಿನ್ನ ಪಗಾರ ಎಲ್ಲಿ  ಕೊಡು’ ಇದು ಮಹಾದೇವನ ನಿತ್ಯಾಗ್ರಹ. ಈಗ ನನ್ನ
ಹತ್ರ  ಹಣ ಇಲ್ಲ  ಸುಮ್ನೆ  ನನ್ನ ಜೀವ ತಿನಬ್ಯಾಡ್ರಿ . ಇದು ಗಿರಿಜಾಳ ಪ್ರತ್ಯುತ್ತರ.
ಸಿಟ್ಟು  ನೆತ್ತಿಗೇರಿ  ಹಿಂದಕ್ಕೆ  ಕೈತಿರುವಿ, ಮಹಾದೇವ ಬೆನ್ನಿಗೆ ಗುದ್ದಿದ. ಯಾವ
ತಪ್ಪನ್ನೂ ಮಾಡದ ಗಿರಿಜೆಗೆ ಈ ದುರ್ರಾಕಮಣ ಸಹಿಸಿಕೊಳ್ಳಲಾಗಲಿಲ್ಲ . ಹಿಡಿತ
ತಪ್ಪಿಸಿಕೊಂಡು, ಜೋರಾಗಿ ನೂಕಿದಳು. ಮಹಾದೇವ ಬಿಸಾಕಿದ ಮಡಕೆಯಂತೆ,
ಗೋಡೆಗೆ ಹೋಗಿಬಿದ್ದನು. ತಲೆಗೆ ಚನ್ನಾಗಿ  ಏಟು ಬಿದ್ದಿರಬಹುದು. ಕಣ್ಣುಗಳಿಗೆ
ಕತ್ತಲು ಕವಿದಂತಾಗಿ, ಎರಡೂ ಕೈಗಳಿಂದ  ತಲೆ  ಹಿಡಿದುಕೊಂಡು  ಕೆಲವು  ನಿಮಿಷ
ಎಚ್ಚರ ತಪ್ಪಿದಂತಾಗಿ, ಬಿದ್ದುಕೊಂಡನು. ಅದೇ ಊರಿನಲ್ಲಿ, ಹತ್ತಿರದ ಓಣಿಯಲ್ಲಿ,
ಗಿರಿಜೆಯ ತಾಯಿ-ತಂದೆ , ಅಣ್ಣ ವಾಸಿಸುತ್ತಿದ್ದರು. ತಕ್ಷಣ ಮೊಬೈಲಿನಿಂದ ತಂದೆಗೆ
ಕರೆ  ಮಾಡಿದಳು “ಅಪ್ಪಾ  ಲಗೂಣ ಅಣ್ಣನನ್ನು  ಕರಕೊಂಡು  ಬಾ  ನನ್ನ  
ಹಿಂಬರಕಿ ಕೈ ತಿರುವಿ, ಗುದ್ದಲಾಕ ಹತ್ಯಾಣ ಇವ ಭಾಡ್ಯಾ!’ ಮಹಾದೇವನಿಗೆ
ಅರ್ಧಮರ್ದ ಎಚ್ಜರ ಬರಲಾಕ ಆರಂಭಆಗಿತ್ತು.ಮನಿ ಮುಂದ ಮೋಟರ್
ಸೈಕಲ್ ನಿಂದರಿಸಿ, ಅವಸರದಿಂದ ಗಿರಿಜಾಳ ಅಪ್ಪ ಮತ್ತು ಅಣ್ಣ ಒಳಗ ಬಂದ್ರು . 
 
ಈಗ  ಮಹಾದೇವನಿಗೆ ಮತ್ತಷ್ಟು ಹೆದರಿಕಿ ಆಗತೊಡಗಿತು. ‘ಯಾಕ  ಯಾಕ
ಹೊಡಿಲಾಕ ಹತ್ಯಾನ’ ಮಗಳನ್ನೇ ಕೇಳಿದನು. ‘ಅಪ್ಪಾ ನನ್ನ ಮದುವಿ ಗಟ್ಟಿ
ಮಾಡಿದಾಗಿನಿಂದ. ಇವತ್ತಿನ ತನಕ ಲೆಕ್ಕಾಮಾಡಿ ನನ್ನ ಪಗಾರ ಇವಗ
ಕೊಡಬೆಕೆ0ತ  ಇಲ್ಲಾಕಂದ್ರ  ನಾ ನಿನ್ನ  ಬಿಡಂಗಿಲ್ಲ  ಅಂತಾ  ಧಮಕಿ  ಹಾಕಲಾಕ
ಹತ್ಯಾನ!’ ಮಹಾದೇವ, ಮಳೆಯೊಳಗ ತೋಯಿಸಿಕೊಂಡು, ಚಳಿಗೆ ನಡುಗಿಕೋತ 
ಕುಳಿತ ಕೋಳಿ ಹಂಗ ಕೂತಿದ್ದನು. ‘ಯಾಕ್ಲೆ ಮಗನ! ಮುಕಳಿ ಕಡೀತದನು 
ಬಾಳೆ ಮಾಡ ಬೇಕಂತಾ ಮಾಡೀಯೋ ಅಥವಾ ಬದುಕು ಮೂರಾಬಟ್ಟಿ  
ಮಾಡಿಕೋಬೇಕಂತಾ ಮಾಡೀಯೋ! ಆಕೀ ಯಾಕ ಒಂದು ವರ್ಷದ್ದು  ಪಗಾರ  
ಕೊಡಬೇಕು ನಿನ್ನ ಕೈಲೆ ದುಡೀಯೂದು ಆಗತ್ತೋ ಇಲ್ಲೋ! ಹೆ೦ಗಸಿನ
ಪಗಾರದ ಮ್ಯಾಲೆ ಬದುಕೋವನು, ನೀನೆಂಧಾ ಗಂಡಸಲೇ ಗಿರಿಜಾಳ ಅಣ್ಣ  
ಸಿಟ್ಟೀಲೇ ಛೀ ಮಾಡಿದನು.
‘ಈ ಸೂಳೀ ಮಗನ ಹಣೆಬರಾ ಗೊತ್ತಾತು. ಇವಗ ಐದು ಪೈಸೇದ್ದು
ದುಡಿಕಿ ಇಲ್ಲಾ! ದವಾಖಾನ್ಯಾಗ ಒಬ್ಬನ  ನೊಣ  ಹೊಡ್ಕೋ ತ  ಕುತಿರ್ತಾನ .
ನಿನ್ನ  ಬಟ್ಟಿ  ಬರಿ ಸೂಟ್ ಕೇಸಿಗೆ ತುಂಬಿಕೋ. ಹೋಗೂಣು. ಹಿರಿಯರನ್ನ
ಕೂಡ್ಸೋ ಣು ಏನ್ ಹೇಳ್ತಾರ ನೋಡೊಣು.’ ಗಿರಿಜಾ ಅವಸರದಿಂದ ತನ ಬಟ್ಟೆ  
ಬರೆ ತುಂಬಿಕೊಂಡು ಹೊರಟಳು. ಇಂಗ ತಿಂದ ಮಂಗನ ಹಾಂಗ, ಏನೂ
 ತಿಳೀದ ಕೂತ. ಅರ್ಧ ತಾಸಿನ  ಬಳಿಕ , ಮನಿಗೆ  ಕೀಲಿ  ಹಾಕಿ , ತಂದೆಯ  ಹತ್ರ   
ಹೋದನು. ನಡೆದ ವಿಷಯ  ತಂದೆ –ತಾಯಿ  ಮುಂದ  ಹೇಳಿದನು . 

‘ಆ ಖಬರಗೇಡಿ ಹೆಂಗಸು, ಒಂದು ವರ್ಷದ ಪಗಾರ ಕೊಡೂ ತನಕ,
ಅಕೀನ ಮುಖಾ ನೋಡಬ್ಯಾಡಾ!’  ತಂದೆ  ಸಿಟ್ಟಿನಿಂದ  ಜಮದಗ್ನಿಯಾಗಿದ್ದನು.
‘ನಾನು ಇಲ್ಲೀ ತನಕಾ, ಎರಡು ಲಕ್ಷ ರೂಪಾಯಿ ಲಗ್ನಕ ಬಂಗಾರ ಸಾಮಾನಕ,
ಸೀರಿಗೆ ಅಂತಾ ಖರ್ಚು ಮಾಡೀನಿ!.” ಅಂದನು.
ಆಕೀಗೆ ತಂದೀ_ತಾಯೀದು, ಅಣ್ಣ ತಮ್ಮಂದಿರದು, ಸರಕಾರೀ ಪಗಾರದ್ದು
ಬಲಾ ಐತಿ!. ಆಕೀ ಯಾವಾದಕೂ ಹೆದ್ರೂದಿಲ್ಲಾ! ನೌಕರೀ ಇರೋ ಸೊಸಿ
ಇಲಿಗೆ ಅಂತಾ ಲಗ್ನಾ ಮಾಡೀದ್ವಿ ಇದು ಯಾಕೋ ಬ್ಯಾರೇ ದಾರೀನ ಹಿಡಿಲಾಕ
ಹತ್ಯು.!’ ಶಾಂತಾ ಮುಖಾ ಸಪ್ಪಗ ಮಾಡಿ ಅಂದಳು. ‘ಯಪ್ಪಾ  ಮುಂದ ನಾ
ಹ್ಯಾಂಗ ಮಾಡ್ಲೀ”’ ಮಹಾದೇವ ತಂದೆಯ ಸಲಹೆ ಕೇಳಿದನು. ‘ಎರಡು ದಿವ್ಸ
ತಡೀ. ನಾಲ್ಕು ಮಂದಿ ಹಿರಿಯಾರನ್ನ ಕೂಡಿಸಿ, ಅವರನ್ನೂ ಕರಸಿ, ವಿಚಾರ
ಮಾಡೂಣು’ ಎಂದು ಸಮಾಧಾನ ಹೇಳಿದನು.
ತನಗ ಬೇಕಾದ ನಾಲ್ಕಾರು ಜನರನ್ನು ಗುರಪ್ಪ, ಮಗನ ಬಾಡಿಗೆ ಮನೆಯಲ್ಲಿ
ಕೂಡಿಸಿದನು. ಬೀಗನೂ ನಾಲ್ಕಾರು ಜನರನ್ನು ಕರೆತಂದಿದ್ದನು. ಆರೋಪ-
ಪ್ರತ್ಯಾರೋಪಗಳು ತಾಸುಗಟ್ಟಲೇ ನಡೆದವು. ಮನೀ ಅಂಬೋದು, ವಿರೋಧ
ಪಕ್ಷದವರಿಂದ ತುಂಬಿದ ಸದನ ಸಮಿತಿಯಾಯಿತು.’ ಗುರಪ್ಪನದು ಒಂದೇ ಹಠ!
‘ನಾ ಲಗ್ನಕ್ಕ ಎರಡು ಲಕ್ಷ ರೂಪಾಯಿ ಖರ್ಚು ಮಾಡೀನಿ. ಮೊದಲು ಅಷ್ಟು
ರೊಕ್ಕಾ ಕೈಗೆ ಬಂದ ಮ್ಯಾಲೆ ಮುಂದಿನ ಮಾತು! ‘ನಿಮ್ಮ ಮಗ ಚಂದಂಗ ಬಾಳೇ
ಮಾಡೊದು ಕಂಡು ಬಂದ್ರ, ಈ ತಿಂಗಳಿನಿಂದ ತನ್ನ ಪಗಾರ ಮನೀ ಖರ್ಚಿಗೆ
ಕೊಡತಾಳ. ಹಿಂದಿಂದು ಕೊಡು-ಮುಂದಿಂದ ಕೊಡು ಅಂದ್ರ ಸುಳ್ಳು. ಹಿಂದಿನ
ಬಾಕೀ ಕೊಡ್ರಿ ಅನ್ನಾಕ, ನಾವೇಣರ ನಿಮ್ಮ ಹತ್ರ  ಸಾಲಾ-ಗೀಲಾ ಮಾಡೀವೇನು!’
ಹೆಣ್ಣಿನ ತಂದೆ ಕೇಳಿದನು. ಗಲಾಟೆ ಗದ್ದಲದಿಂದಾಗಿ, ಸದನ ಸಮಿತಿಯು ತನ್ನ,
ಕಾರ್ಯ ಕಲಾವಗಳನ್ನು ಮುಂದಕ್ಕೆ ಹಾಕುವಂತೆ, ಯಾವ ತೀರ್ಮಾನಕ್ಕೂ
ಬರಲಾಗದೇ, ಮೂರ್ನಾಲ್ಕು ತಾಸು, ತಲೆ ಬಿಸಿ ಮಾಡಿಕೊಂಡು, ಎಲ್ಲರೂ
ತಮ್ಮ-ತಮ್ಮ ಮನೆಗಳಿಗೆ ನಡೆದರು. ಮತ್ತೊಂದು ತಿಂಗಳು ಕಳೆದ ಬಳಿಕ, ಮತ್ತೊಮ್ಮೆ
ಸಭೆ ಸೇರಿದರು. ಬೀಗರಿಬ್ಬರ ಪಟ್ಟು ಬಿಗಿಯಿದ್ದುದರಿಂದಾಗಿ, ರಾಜಿಯಾಗಲೇ
ಇಲ್ಲ! ಮತ್ತೆ-ಮತ್ತೆ ಹಿರಿಯರನ್ನು ಕೂಡಿಸಿ, ಬುದ್ಧಿ ಹೇಳಿಸುವುದು ಗುರಪ್ಪನಿಗೆ
ಸಾಕಾಯಿತು. ಶಾಂತಮ್ಮ ತಲೆ ಮೇಲೆ ಕೈ ಹೊತ್ತು, ‘ಅಲ್ಲಾ! ಗಂಡಿನವರಾಗಿ
ನಾವೇ ಅಂಜಿ ನಡೆಯೋ ಹೊತ್ತು ಬಂತಲ್ಲಾ!. ಎಂಥಹ ಗಯ್ಯಾಳಿ ಹೆಂಗಸು
ಗಂಟು ಬಿತ್ತೂ ಅಂತೀನಿ! ಬೀಗರು ಬಾಳ ಭಂಡರಿದ್ದಾರ!’
‘ಇವ ಮಾಸ್ತರ ನೌಕರಿಗೆ ಅನುಕೂಲ ಅಗೂವಂಗ ಡಿ.ಎಡ್ ಓದಿದ್ರ

ಬೇಸಿತ್ತೇನೋ ಅನಸ್ತದ. ಸೊಸಿ ಹೆಣಕ್ಕ  ಮಣ್ಣ ಹಾಕಿ, ಅನುಕಂಪದ ಆಧಾರದ
ಮ್ಯಾಲೆ, ಇವನಿಗೆ ನೌಕರೀನಾದ್ರೂ ಬರ್ತಿತ್ತು’ ಇದು ಗುರಪ್ಪನ ಗುಟ್ಟಿನ ಮಾತಾಗಿತ್ತು.
‘ಸಾಕ! ಸುಮ್ನಿರಪಾ  ಒಂದ ಹೋಗಿ ಹನ್ನೊಂದ್ರಾದರೇನು ಮಾಡೋದು.
ಲೆಕ್ಕಾ ಹಾಕಿ ಮಾಡಿದ್ರೆಲ್ಲಾ  ಕೈತುಂಬಾ ಪಗಾರ ತಂದುಕೊಡೋ ಸೊಸಿ ಇರ್ಲಿ
ಅಂತಾ! ಈಗೇನಾಗಿದೆ ನೋಡ್ರಿ ಎರಡೂ ಕೈಲೆ ಸುಖಾ ಸುರಕೋತಿವಲ್ಲಾ! ಎಲ್ಲಾ
ನಮ್ಮ ಹಣೆಬರಾ!’ ಎಂದು, ತಣ್ಣಗಾದ ಮಾದೇವ, ಹಣೆಬರದ ಮ್ಯಾಲೆ ಕೈಯೂರಿ
ಕೂತ.
ಮರು ದಿವಸ ಮುಂಜಾನೆ ಒಂದು  ಖಾಲೀ ಟ್ರಾಕ್ಟರ್ ಮನೀ ಮುಂದ
ನಿಂತು. ಗಿರಿಜಾಳ ಅಣ್ಣ, ಸ್ವಲ್ಪ ಎಣ್ಣೀ ಹಾಕ್ಕೊ೦ಡು, ನಾಲ್ಕಾರು ಹರೆಯದ
ಹುಡುಗರನ್ನು ಕರಕೊಂಡು, ಗುರಪ್ಪನ ಮನೆಯೊಳಗ ದನ ನುಗ್ಗಿದಂಗ, ನುಗ್ಗಿದನು.
ಕೈಯಲ್ಲಿ ಒಂದು ಬಡಿಗಿ ಹಿಡಿದಿದ್ದನು. ‘ನಮ್ಮ ತಂಗಿಗೆ ಮದುವ್ಯಾಗ ಕೊಟ್ಟಿರೋ
ಭಾಂಡೆ ಸಾಮಾನು ಎಲ್ಲಿ ಅದಾವು  ಒಂದೊಂದಾ ಇತ್ತಲಾಗ ಇಡ್ರಿ ಏನಾರೆ
ಹೈಂ, ಕುಂಯಿ ಅಂದ್ರ ಒಬ್ಪೊಬ್ದರ ಹೆಣಾ ಮಲಗಸ್ತೀನಿ.’ ಅವನ ರೌದ್ರವತಾರ
ನೋಡಿ, ಗುರಪ್ಪ ‘ಅಕೀನ ಸಾಮಾನೆಲ್ಲ ಚೀಲದಾಗ ಅದಾವ. ನಿನ್ನೆ ಬಾಡಿಗೆ
ಮನೆಯೊಳಗಿಂದ ತಂದು ಇಟ್ಟದ. ತಗೊಂಡು ಹೋಗ್ರಿ . ಅಂತಾ ಅಸಮಾಧಾನದಿಂದ
ಅಂದನು. ಎರಡು ಮೂರು ಚೀಲಗಳನ್ನು ಎತ್ತಿಕೊಂಡು ಹೊರಟರು. ‘ನಿಮ್ಮ
ಲೆಕ್ಕಾಚಾರ ಬರೋಬರಿ ಆತು. ನಾನು ನಿಮ್ಮ ತಂಗಿ ಮೈಮ್ಯಾಲೆ ಅಯ್ದು ತೊಲಿ
ಬಂಗಾರ ಸಾಮಾನು ಹಾಕೀನಲ್ಲಾ! ಅದನ್ನ ವಾಪಸ ಕೊಡ್ರಲ್ಲಾ!’ ಗುರಪ್ಪ, ಹೆಡೆ
ತುಳಿಸಿಕೊಂಡ ಹಾವಿನ ಹಾಗೆ ಸಿಟ್ಟಿನಿಂದ ಅಂದನು.
‘ನಿಮ್ಮ ಮಗ ಡಾಕ್ಟರ್ ಅದಾನ, ಸುಶಿಕ್ಷಿತ ಜನರು ಅಂತಾ ತಿಳಿದು ನಿಮ್ಮ
ಬೀಗಸ್ತನಾ ಮಾಡೀದಿವಿ. ನೀವಿಂಥ  ಹಣಕ್ಕ ಬಾಯಿ ಬಿಡೋ ಪಿಶಾಚಿಗಳು
ಅಂತಾ ಈಗ ಗೊತ್ತಾತು. ಈಗ ನಮ್ಮ ತಂಗಿ ಬಾಳೆ ಮೂರಾ ಬಟ್ಟಿ ಆಯ್ತು.
ಆಕೀನ್ನ ಮುಂದಿನ ಜೀವನದ ಬಗ್ಗೆ ನಿಮಗೇನಾದ್ರೂ ಖಬರು ಐತೇನು. ಇಲ್ಲಿಗೆ
ನಮ್ಮ-ನಿಮ್ಮ ಸಂಬಂಧ ಮಣ್ಣು ಪಾಲಾಯ್ತು. ಬಿಡುಗಡೆ ಮಾಡಿಕೊಳ್ಳಾಕ, ಕೋರ್ಟಿಗೆ
ಅರ್ಜೀ ಕೊಡ್ತೀವಿ.’ ಅಂತಾ ಹೇಳುತ್ತಾ ಹೊರನಡೆದನು. ‘ಎಂಥಹ
ಯಡವಟ್ಟಾಯ್ತಲ್ಲಾ, ಶಿವನೇ!’ ಅಂತಾ ಗುರಪ್ಪ ಹಣೆ ಜಜ್ಜಿಕೊಳ್ಳಲಾರಂಭಿಸಿದನು.

ಲಕ್ಕವ್ವ  ಸತ್ತಾಗ
ಮೂರನೆಯ ಕ್ಲಾಸಿನಲ್ಲಿ ಕಲಿಯುತ್ತಿದ್ದ ಸಿದ್ರಾಮ, ಮುಂಜಾನೆ ಹತ್ತು ಗಂಟೆಯ
ಹೊತ್ತಿಗೆ, ವಾಡಿಕೆಯಂತೆ ಏನಾದ್ರೂ ಒಂದಷ್ಟು ತಿಂದು ನೀರು ಕುಡಿದು ಹೋದ್ರಾತು
ಅಂತಾ, ಪಾಠ ಬ್ಯಾಸರ ಅನ್ನಿಸಿ, ಮಾಸ್ತರ ಕಣ್ಣು ತಪ್ಪಿಸಿ ಮನೆಗೆ ಬಂದಾಗ, ತನ್ನ
ಅಜ್ಜಿ ಲಕ್ಕವ್ವ ಇದೀಗ ಸತ್ತ ಸುದ್ದಿ ತಿಳಿದು, ಅಟ್ಟಿಸಿಕೊಂಡು  ಬರೋ ಬ್ಯಾಟೀ
ನಾಯಿಯ ಬಾಯಿಗೆ ಸಿಗಲಾರಧಂಗ ಓಡಿ ಹೊಗೋ ನರಿಯ ಹಾಗೆ ಓಡಿ
‘ ಬಂದ. ಅಜ್ಜಿಯ ಮನಿ ಅಂಗಳಕ ಬಂದಾಗ, ತನ್ನ ದೊಡವ್ವಳಾದ, ಅಮರವ್ವ
ಹಾಗೂ ಆಕೀನ ಮಗ, ಶರಣ ತಮಗ ಕೈಗೆ ಸಿಕ್ಕ ಭಾಂಡೆ ಸಾಮಾನು, ಹಾಸಿಗಿ-
ಚದ್ದರು, ಕಂಬಳಿ, ಕಾಸು…. ತಮ್ಮ ಪಕ್ಕದ ಮನೆಗೆ ಸಾಗಿಸಲಾಕ ಸುರು ಮಾಡಿದ್ರು
ಸಿದ್ರಾಮನ್ನ ಕಂಡ ಕೂಡಲೇ, ಆತಂಕದಿಂದ ಅಲ್ಲೇ ಕಟ್ಟೀ ಮ್ಯಾಲೆ,
ಕೈಯೊಳಗಿರೋದನ್ನ ಕೆಳಗೆ ಚಲ್ಲಿದರು. ಸಿದ್ರಾಮನಿಗೆ ಎಲ್ಲಾ ಅರ್ಥವಾಯಿತು.
ತನ್ನ ದೊಡ್ಡವ್ವ ಮಗನ್ನ ಕರಕೊಂಡು, ಸತ್ತ ಮನೆಯೊಳಗಿನ ಸಾಮಾನು ತಮ್ಮ
ಮನೆಗೆ ಸಾಗಿಸಲಾಕೆ .ಸುರು ಮಾಡ್ಯಾರೆ ಅಂತಾ. ಸಿದ್ರಾಮನಿಗೆ ಮುಖ್ಯವಾಗಿ
ತಿಳಿದುಕೊಳ್ಳಬೇಕಾಗಿದ್ದು, ತನ್ನ ಅಜ್ಜಿ ಲಕ್ಕವ್ವ ಸತ್ತದ್ದು ಸುಳ್ಳೋ, ಖರೇನೋ!
ಒಂದು ವೇಳೆ ಸತ್ತದ್ದೇ ಖರೇ ಆದ್ರ, ಸತ್ತು ಎಷ್ಟೂತ್ತಾತು ಒಳಗಡೆ ಹೋಗಿ
ನೋಡಿದ. ಅಜ್ಜಿ ಹರಕು ಚಾಪಿ ಮ್ಯಾಲೆ, ನಿದ್ದೆ ಮಾಡೋಹಾಂಗ ಮಲಗಿದ್ದಳು.
ಸತ್ತದ್ದು ಖಾತ್ರಿ ಅನಿಸಿದ ಕೂಡ್ಲೆ, ಒಂದು ಮೈಲು, ದೂರದ ಹೊಲದಲ್ಲಿ ಕೆಲಸ
ಮಾಡ್ತಿರೋ, ತನ್ನ ಅಪ್ಪ-ಅಮ್ಮನಿಗೆ ಸುದ್ದಿ ಮುಟ್ಟಿಸಲು ತನ್ನ ಶಕ್ತಿಯನ್ನೆಲ್ಲಾ
ಒಟ್ಟುಗೂಡಿಸಿ, ಜೋರಾಗಿ ಓಡತೊಡಗಿದನು. ಮಗನು ಹೀಗೆ ತೇಕುತ್ತಾ ಓಡಿ

ಬರೋದನ್ನ ನೋಡಿದ ದ್ಯಾಮವ್ವನ ಎಡೆಗಣ್ಣು ಹಾರತೊಡಗಿತು. ‘ಬಹುತೇಕ _
ಇವ ಸತ್ತ ಸುದ್ದೀನ ತಂದಾನ’ ಅನ್ನೋ ಅನುಮಾನ, ಮಗನ ಮಾತು ಕೇಳಿ
ಖರೇ ಅನ್ನಿಸ್ತು. ತಕಂದ್ರ, ಮುದುಕಿಯ ಮಾತು ನಿಂತು ನಾಲ್ಕಾರು
ದಿವಸಗಳಾಗಿದ್ದವು, ಊಟ, ನೀರು ಕಟ್ ಆಗಿ ಎರಡು ದಿವಸಗಳಾಗಿದ್ದವು.
ಲಕ್ಕವ್ವ  ಆರಾಮಿಲ್ಲದ ಮಲಗಿ, ಒಂದು ತಿಂಗಳಾಗಿತ್ತು. ಅಕೀ ಇನ್ನ ಬಾಳ
ದಿವಸ ಬದುಕೂದಿಲ್ಲ ಅನ್ನೂದು ಎಲ್ಲಾರಿಗೂ ಗೊತ್ತಾಗಿತ್ತು. ಕೈಯೊಳಗಿನ ಕೆಲಸ
ನಿಲ್ಲಿಸಿ, ನಾಯಿ ನಡಿಗೆಯಲ್ಲಿ ದ್ಯಾಮವ್ವ ಗಂಡನನ್ನು ಹಿಂದೆ ಹಾಕಿ ಊರಕಡೆ
ಹೊರಟಳು. ದ್ಯಾಮವ್ವ ಹೆಣದ ಹತ್ರ ಬರುತ್ತಿದ್ದಂತೆ, ‘ಲಬೋ!’ ‘ಲಬೋ’ ಅಂತ
ಇಡೀ ಊರಿಗೆ ಕೇಳಿಸೋ ಹಾಗೆ, ಒಂದೆರಡು ನಿಮಿಷ ಹೊಯು ಕೊಂಡಳು. ಈ
ಕೂಗಿನಿಂದಾಗಿ, ಆ ಹಳ್ಳಿಯ ಉದ್ದಗಲಕ್ಕೂ ಲಕ್ಕವ್ವ ಸತ್ತ ಸುದ್ದಿ ಡಂಗುರ
ಹೊಡಧಂಗಾತು. ಕೈಯೊಳಗಿನ ಕೆಲಸ-ಬೊಗಸಿಗಳನ್ನೆಲ್ಲ, ಅಲ್ಲಿಗೇ ಕೈ ಬಿಟ್ಟು
ಹೆಂಗಸರೆಲ್ಲಾ, ಹೆಣದ ಸುತ್ತಾ-ಮುತ್ತಾ, ಜಮಾಯಸತೊಡಗಿದರು. ‘ನಮ್ಮತ್ತಿ  
ಇಷ್ಟ ಲಗೂ ಸಾಯ್ತಾಳಂತಾ, ನನಗ ತಿಳೀಲಿಲ್ರೇ! ಏ, ಯವ್ವಾ ಇಲ್ಲಾಕಂದ್ರ ನಾ
ಹೊಲಕ ಹೋಗತಿದ್ದಿಲ್ಲೇ! ಏ ಯವ್ವಾ ಸಾಯೂ ಮುಂದರ, ನಮ್ಮತ್ತಿ  ನನಗ
 ಏನೂ ಹೇಳಲಿಲ್ಲರೇ! ಏ ಯವ್ವಾ! ಮನೀ ಅನ್ನೂದು, ತುಡುಗ್ರು ಹೊಕ್ಕ ಮನೀ
ಆಗೇದ್ರೇ ಏ ಯವ್ವಾ….’ ಕೊನೆಯ ಮಾತನ್ನು ಕೇಳಿದ, ನೆಗಣ್ಣಿ ಅಮರವ್ವನ  ಪಿತ್ತ
ನೆತ್ತಿಗೇರಿತು. ತಡೆಯದೇ ಏ! ಖಬರಗೇಡಿ! ಅಳ್ತಿದ್ರ ಚಂದಂಗ ಅಳು ತುಡುಗ್ರು_
ಪಡಗ್ರು ಅಂದೆಂದ್ರ” ನಿನ್ನ ಬಾಯಾಗಿನ ಹಲ್ಲು ಉದುರುಸ್ತೀನಿ, ಹುಷಾರ್!’ ಎಂದು
ವಾರ್ನಿಂಗ ಕೊಟ್ಟಳು. ದ್ಯಾಮವ್ವ ಸರಗಿಲೆ ಸುಂಬಳಾ ಒರಸ್ಕೋತಾ, ರಾಗ
ಬದಲಾಯಿಸಿದಳು. ಅತ್ತ ಹೊಲದಿಂದ ಬಂದ, ಬಸಪ್ಪ  ನಿಧಾನಕ ಅಣ್ಣನ ಹತ್ರ
ಹೋಗಿ, ‘ಗೋವಾಕ್ಕ ಪೋನ್ ಮಾಡಿ, ಸಿದ್ದವ್ವಗ ಸುದ್ದೀ ತಿಳಿಸೀದಿಲ್ಲ ಎಂದು 
ಕೇಳಿದ. ‘ತಿಳಿಸಿ ಅರ್ಧಾ ತಾಸಾತು. ಅವರು ಆಗಲೇ ಗೋವಾ ಬಸ್ಸ್ಟ್ಯಾಂಡ್ ಡಿಗೆ
ಬಂದಾರಂತ!’ ‘ಎಷ್ಟ ಅವಸರಾ ಮಾಡಿದ್ರೂ ರಾತ್ರಿ ಆಗತ್ತ ಇಲ್ಲಿಗೆ ಬರಾಕ 8,9  
ಆಗಬಹುದು!’ ಅಂದ, ಪಕ್ಕದಲ್ಲಿ ನಿಂತಿದ್ದ ನಿಂಗಪ್ಪ. ಯಾಕಂದ್ರ ಅವ ಮೊದಲ
 ಗೋವಾದಾಗ ದುಡಿಯಾಕ ಹೋಗಿ ಬಂದವನು.
 ಲಕ್ಕವ್ವನಿಗೆ ಇಬ್ಬರು ಗಂಡು ಮಕ್ಕಳು, ಒಬ್ಬಾಕೇ ಮಗಳು, ಸಿದ್ದವ್ವ ಪಾಪ!
ಆಕೀ ಗಂಡನೂ ಬಡವ. ಒಕ್ಕಲುತನದಾಗ ಫಾಯದೇ ಇಲ್ಲಂತ, ಗೋವಾದಾಗ
ದುಡೀತಾರ. ಹರೇ ಮಗ ಮಹಾದೇವನ ಪಾಲಿಗೆ ಹಿರೇರು ಮಾಡಿದ ಮನಿ
ಬಂತು .ತಾಯಿ ಕೂಡ ನಡೀಲಾರದ್ದಕ್ಕ  ಅರ್ಧ ಭಾಗ ಪಾರ್ಟಿಶನ್ ಮಾಡಿ,
ಬ್ಯಾರೆ  ಬಾಗಿಲಾ ಹಚ್ಚಿ  ಮಡದಿ ಮಕ್ಕಳೊಂದಿಗೆ ಇದ್ದ. ತಮ್ಮನಾದ, ಬಸಪ್ಪನಿಗೆ
ಇರೋ ಎರಡೆಕರೆ ಹೊಲಾ ಬಂತು. ಅವ ಕಂಬಾರ ಓಣಿಯೊಳಗ, ಬಾಡಿಗಿ
ಮನಿಯೋಳಗಿದ್ದನು . ಸೊಸ್ತೇರ ಕೂಡ ಲಕ್ಕವ್ವಗ ಹೊಂದಾಣಿಕೆ ಆಗಿಲಿಲ್ಲ. ಹಿರೇ
ಮಗನ  ಬಾಜುವಿನ , ಅರ್ಧ ಮನಿಯೊಳಗ, ಕಳೆದ ಹತ್ತಾರು ವರ್ಷಗಳಿಂದ,
ಒಬ್ಬಾಕೆ  ಇದ್ದಳು. ಒಂದು ಆಕಳಾ, ಎಮ್ಮಿ ಸಾಕಿದ್ದಳು. ಹಾಲು ಮೊಸರು, ಬೆಣ್ಣೆ,
 ಮಜ್ಜಿಗೆ ಮಾರಿ ಉಪಜೀವನ ಮಾಡತಿದ್ದಳು ತನ್ನ, ತವರು ಮನಿ ಬಂಗಾರನೆಲ್ಲ,
ಮಗಳು  ಸಿದ್ದವ್ವನ  ಮದುವಿ ಖರ್ಚಿಗೆ ಮಾರಿ, ಉಳಿದದ್ದನ್ನು ಆಕೆಗೇ ಕೊಟ್ಟಿದ್ದಳು.
ತಮಗೆ ಕೊಡಲಿಲ್ಲ ಅನ್ನೋ ಸಿಟ್ಟು, ಇಬ್ದರೂ ಸೊಸೆಯಂದಿರಿಗಿತ್ತು.
ಪಕ್ಕದಲ್ಲಿಯೇ ಇದ್ದ, ಅಮರವ್ವ , ತನ್ನ ಹನ್ನೆರಡು ವರ್ಷದ ಮಗನಿಗೆ, ಮುದುಕಿ
ತನ್ನ , ರೊಕ್ಕ_ರುಜಿ ಎಲ್ಲಿ ಬಚ್ಜಿ ಇಡ್ತಾಳ ಅಂಬೂದನ್ನ  ಗುಪ್ತವಾಗಿ ತಿಳಿದುಕೊಳ್ಳಲು,
ಕಿವಿಯಲ್ಲಿ ಹೇಳಿದ್ದಳು. ಅಡ ಹೊತ್ತಿನಾಗೆಲ್ಲ ಬಂದು, ಹಣಿಕಿ ಹಾಕಿ, ಮೊಮ್ಮಗ
ಅದನ್ನೆಲ್ಲಾ ಪತ್ತೆ ಹಚ್ಚಿದ್ದನು. ಮುದುಕಿನೂ ಬಾಳ ಮುತ್ಸದ್ದಿ. ಬೆಕ್ಕು ತನ್ನ
ಮರಿಗಳೊಂದಿಗೆ, ಜಾಗ ಬದ್ಲಿ ಮಾಡು ಹಾಂಗ, ರೊಕ್ಕಾ ಇಡೋ ಜಾಗಾ ಬದ್ಲಿ  
ಮಾಡ್ತಿದ್ದಳು . ಪಾಪ ! ಮುದುಕಿಯ ಸಾವಿನಿಂದ, ಎಮ್ಮಿ  ಆಕಳು ಅನಾಥವಾದವು .
ಅವುಗಳ ಮರಗಾ ನೋಡಲಾರದ, ಸಣ್ಣ ಮಗ ಬಸಪ್ಪ, ಅವುಗಳಿಗೆ ನೀರು
ಕುಡಿಸಿ, ಮೇವು ಮುರಿದು ಹಾಕಿದನು. ಮಧ್ಯಾಹ್ನ 12  ಬಾರಿಸಿತು. ಪಾಪ!
ಎರಡೂ ಸಣ್ಣ ಮೊಮ್ಮಕ್ಕಳು ಉಪಾಸ ಇರೋದನ್ನ, ನೋಡಲಾರದ, ನೆರಿಬೆಂಚಿ
ನಿಂಗವ್ವ ಅವುಗಳ ಕೈ ಹಿಡ್ಕೊಂಡು, ರೊಟ್ಟಿ ತಿನ್ನಸಲಾಕ, ತನ್ನ ಮನಿಗೆ ಕರ್ಕೊಂಡು
ಹೋದಳು .ಇತ್ತ,ಮಹಾದೇವ  ಹಾಗೂ ಬಸಪ್ಪನ್ನ ಚೂಡಾ ಚಹಾಕಂತ, ಓಣ್ಯಾಗಿನ
ಹುಚ್ಚಪ್ಪ  ‘ಚಹಾದ ಅಂಗಡಿಗೆ ಹೋಗೂನು ಬರ್ರಿ’ ಅಂತಾ, ಜುಲುಮಿ ಮಾಡಿ
ಕರಕೊಂಡು ನಡೆದ . ತಾಯಿ ಸತ್ತ ದುಃಖದಾಗ, ಅವರಿಬ್ಬರಿಗೂ ಚಹಾದಂಗಡಿಗೆ
ಹೋಗಾಕ  ಮನಸಿದ್ದಿಲ್ಲಾದ್ರು ,  ಹೊಟ್ಟಿ ಚುರುಗುಡುದು ಸಹಿಸೂದಾಗದ, ಸುಮ್ಕ
ಹುಚ್ಚಪ್ಪನ  ಕೂಡ  ನಡೆದರು. ಆ ಹಳ್ಳಿಯೊಳಗ ಇರೂದು, ಈರಪ್ಪಂದೊಂದೇ,
ಗುಡಸಲೊದಳಿಗಿರೋ ಹೊಟೇಲ್ ಅದಕ, ‘ಸುಖ ಸಾಗರ’ ಅಂತಾ, ಮಗನ್ನ
ಕಡಿಂದ ಬೋರ್ಡ ಬರೆಸಿ ಬಾಗಲ ಮ್ಯಾಲೆ ತೂಗು ಬಿಟ್ದಿದ್ದ . ಖಡಕ್ ಖಾರದ
ವಗ್ಗರಣಿ –ಉಳ್ಳಾಗಡ್ಡಿ  ತಿಂದು  ಚರಗಿ ನೀರು ಕುಡದು, ಹಾಲಿಲ್ಲದ ಕರಿ ಚಹಾ
ಕುಡೆದು ಹೊರಗ ಬ೦ದ್ರು  ಹೊತ್ತು ಇಳೀತಿಧಂಗ, ಒಬ್ಬೊಬ್ಬರ  ಬೀಗರು-ಬಿಜ್ಜರು,
ಟ್ರಾಕ್ಟರಿನಾಗ ಬಂದ –ಬಂದ  ಕೂಡಲಾಕ ಹತ್ತಿದ್ರು ಸಂಜೆ  7  ಗಂಟೆಯಾಯ್ತು.

ಕುಂತ ಮಂದಿಗೆ. ನಿಂತ ಮಂದಿಗೆ ಬ್ಯಾಸರಾಗಿ, ಮಹಾದೇವಪ್ಪನಿಗೆ ಒಂದ ಸಮನ
ಕೇಳಾಕ ಸುರು ಮಾಡಿದ್ರು, ಸಿದ್ದವ್ವ ಈಗ ಎಲ್ಲಿ ಅದಾಳಂತ ಇನ್ನ
ಎಷ್ಟೊತ್ತಾಗಬಹುದು  ಬರ್ಲಾಕ’ ‘ಬಾಗಲಕೋಟಿ ಬಿಟ್ಟಾರಂತ, ಇನ್ನೊಂದು 
ತಾಸಿನ್ಯಾಗ ಬರ್ತಾರ ಮಾಹಾದೇವಪ್ಪ ತನ್ನ ಮೊಬೈಲು ಕಿವಿಗೆ ಹಿಡ್ಕೋ0ಡು  
ಹೇಳಿದ. ಮುದುಕಿ ಜೇರ ಆಗೇದ, ಹ್ಯಾಂಗಿನ ಮಾತು ಹ್ಯಾಂಗ ಬರುತ್ತೋ
ಗೊತ್ತಿಲ್ಲ, ಇರ್ಲಿ ಅಂತಾ, 100  ರೂಪಾಯಿಯ ರಿ-ಚಾರ್ಜ ಕಾರ್ಡ ಮೊಬೈಲಿಗೆ
ತುಂಬಿಸಿದ್ದ. ಒಂದೆರಡು ಪೆಟ್ರೋ ಮ್ಯಾಕ್ಸ, ಬೆಳಕಿರುವಾಗಲೇ ಮಹದೇವಪ್ಪ ತರಿಸಿ
ಇಟ್ಟಿದ್ದ. ಕರೆಂಟ ಇರಲಿಲ್ಲ. ಆ ಎರಡು ಗ್ಯಾಸಿನ ಬೆಳಕು, ಊರೆಲ್ಲಾ ಬೆಳಗುತ್ತಿತ್ತು.
ಲಕ್ಕವ್ವನ ಸಣ್ಣ ಸೊಸಿ, ದೇವಮ್ಮ ಪದೇ-ಪದೇ ಅತ್ತಿಯ ನಡುವಿನ್ಯಾಗಿನ,
ಎಲಿ-ಅಡ್ಕಿ ಚೀಲ ನೋಡ್ತಿದ್ಳು. ಅದು ಅಲ್ಲಿಲ್ಲ ಅನ್ನೂದು ಖಾತ್ರಿಯಾಗಬೇಕಾದ್ರ
ಸಾಕಷ್ಟು ಸಮಯ ಹಿಡೀತು. ಗೋವಾದಿಂದ, ಹೆಣ್ಣ ಮಗಳು ಸಿದ್ದವ್ವ ಬರೋ
ಹೊತ್ತು ಸಮೀಪಾತು. ದೇವಮ್ಮಗ ಸಹಿಸಾಕ ಆಗಲಿಲ್ಲ. ಎದ್ದು ಹೊರಗ ಬಂದು,
ಮೂತ್ರಕ್ಕ ಹೋಗೋ ನೆವ ಮಾಡಿ, ಮಗ ಸಿದ್ರಾಮ ಎಲ್ಲಿ ಅದಾನಂತ, ಕತ್ತಲದಾಗ
ಪತ್ತೆ ಹಚ್ಚಿ ಕರದು ಅವನ ಕಿವಿಯೊಳಗ ಸಾವಕಾಸ ಏನೋ ಗುಟ್ವಾಗಿ ಹೇಳಿದಳು.
ಮಗ ಗೋಣು ಹಾಕಿದ. ಸಿದ್ದವ್ವನ ಸವಾರಿ ಮ್ಯಾಲೆ ಎಲ್ಲಾರ ಕಣ್ಣು. ಉದ್ಗಾಟನೆಗೆ
ಬರೋ. ಮುಖ್ಯಮಂತ್ರಿಯ ಕಾರಿನ ದಾರಿ ನೋಡೂರತರ, ಊರ ಹೊರಗಿನ,
ಹಣಮಪ್ಪನ ಗುಡಿಮುಂದಿನ ರಸ್ತಾದ ಮ್ಯಾಲೆ ಎಲ್ಲಾ ಮಂದಿ  ಕೂಡಿದ್ರು ಆ
ಗದ್ದಲದೊಳಗ, ಸಿದ್ದವ್ವತ್ತಿ ಬಂದಗಳೇನ, ಮಹತ್ವದ ಗುಟ್ಟಿನ ಸುದ್ದಿ ಹೇಳಬೇಕಂತ,
ಸಿದ್ರಾಮನೂ, ನೀರಡಿಕಿ, ನಿದ್ದಿಎಲ್ಲಾ ಮರತು, ಗದ್ದಲದೊಳಗ ಜಾಗಾ ಮಾಡ್ಕೊಂಡು
ನಿಂತಿದ್ದ. ಟೈಮ ರಾತ್ರಿ ಎಂಟೊವರಿ ಆತು. ಸಿದ್ದವ್ವನ ಸವಾರಿ” ಒಂದು ಟಂ ಟಂ
ಗಾಡಿಯೊಳಗಿಂದ ಇಳೀತು. ಎಲ್ಲರ ಕುತೂಹಲ ಅವಳ ಕಡೇನ ಇತ್ತು. ಬೆಳಗಿನಿಂದ
 ಕಾಯ್ದು ಹೈರಾಣಾಗಿದ್ದ ಮಂದಿಯೆಲ್ಲಾ, ಕಲ್ಲು ಎಸೆದ ಜೇನುಗೂಡಿನಿಂದ ಸಿಟ್ಟಿಗೆದ್ದ
ಜೇನು ಹುಳುಗಳ ಹಾಗೆ, ಚುರುಕಾದರು. ಅವಸರ ಮಾಡಲಾರಂಭಿಸಿದರು. ಸಿದ್ರಾಮ
ಅತ್ತಿಯ ಕೈ ಜಗ್ಗಿ, ಅವಳ ಕಿವಿಯಲ್ಲಿ ಏನೋ ಪಿಸುಗುಟ್ಟಿದನು. ಸಿದ್ದವ್ವ ಈದ
ಹೆಣ್ಣು ಹುಲಿಯವತಾರ ತಾಳಿ, ‘ಲಬೋ… ಲಬೋ’ ಅಂತಾ ಜೋರಾಗಿ
ಹೊಯ್ಕುಳ್ಳುತ್ತಾ ಮನೆ ಹೊಕ್ಕಳು. ಲಕ್ಕವ್ವನ  ಕಳೇಬರಕ್ಕೆ ವಿಶೇಷತೆ ಬಂದದ್ದೇ ಈಗ.
ಯಾವಾವ ಸೊಸ್ತೇರ ಬಣ್ಣ, ಸಿದ್ದವ್ವನ  ಬಾಯೀಲೆ ಹ್ಯಾಂಗ ಹೊರಬಿಳತ್ತ  ಅನ್ನೊದು
ಈಗ ಎಲ್ಲಾ ಹೆಂಗಸರ ಕುತೂಹಲದ ಸಂಗತಿಯಾಗಿತ್ತು. ಎಲ್ಲರೂ ಆಸಕ್ತಿಯಿಂದ

ಸಿದ್ದವ್ವ ರಾಗಬದ್ಧವಾಗಿ ಅಳುವದನ್ನ ಕೇಳಲಾರಂಭಿಸಿದರು. ಅಳುವ ಹಾವ- 
ಭಾವದಲ್ಲಿ, ತಾಯಿಯ ಸೊಂಟದ ಸುತ್ತ ಕೈ ಸವರಾಡಿದಳು. ತಾಯಿಯ ಎಲೆಯಡಿಕೆ,
ರೊಕ್ಕದ ಚೀಲ ಕೈಗೆ ತಾಗಲಿಲ್ಲ. ದಾರಿಯಲ್ಲಿ ಸಿದ್ರಾಮ ಹೇಳಿದ ಮಾತು ಖರೇ
ಅನಿಸ್ತು. ನಿನ್ನ  ಮಗ್ಗಲ ಇರೂ ಸೊಸ್ತೇರು, ನಿನ್ನ ಶತ್ರುಗಳಾಗಿ ನಿನ್ನ ಜೀವ
ಹಿ0ಡಿದರ, ಏ! ನನ್ನವ್ವಾ ನೀ ಮುಪ್ಪಿನ ಕಾಲಕ್ಕ ದುಡಿದದ್ದೂ ನಿನಗ ಬಿಡಲಿಲ್ಲ!
ಏ! ಯವ್ವಾ ಎಲ್ಲಾರ ಮನಿ ಸೊಸ್ತೇರಂಗಲ್ಲವ್ವೋ! ನಿನ್ನ ಸೊಸ್ತೇರು!. ಇವ್ರು  
ಮಹಾ ತುಡುಗ್ರೆವ್ವೋ! ನನ್ನ ಅವ್ವಾ. ಇನ್ನ ಮುಂದ ನಾ ಯಾರಿಗೆ ಅವ್ವಾ
ಅನ್ಲೊ ನನ್ನವ್ವಾ ಇನ್ನ ನನ್ನ ತವರು ಮನಿ ನನಗ ಇಲ್ದಾಂಗಾತೇ! ನನ್ನ
ಅವ್ವಾ!’ ಹೀಗೆ ಕೇಳುವ ಹೆಂಗಸರ ಕಿವಿಗಳಿಗೆ, ಸಿದ್ದವ್ವನ ಮಹಾಕಾವ್ಯ
ರಸಮಯವಾಗಿತ್ತು. ತನ್ನ ಹೆಂಡತಿಯ ಮಾನ ಹರಾಜಾಗುತ್ತಿರುವದನ್ನು,
ಮಹಾದೇವಪ್ಪನಿಗೆ  ಸಹಿಸುವದಾಗಲಿಲ್ಲ. ಜನರೂ ಅವಸರ ಮಾಡತೊಡಗಿದ್ದರು.
ದೈವದವರು, ಹೊವಿನ ಹಾರ ತಂದು ಹಾಕಿದರು. ಸಿದ್ದವ್ವನ  ರಾಗ ಸುರುವಾಗಿ
ಹದಿನೈದು ನಿಮಿಷವಾಗಿತ್ತು. ಅವಸರದಿಂದ, ಲಕ್ಕವ್ವನ ಹೆಣ ಹೊರ ತಂದರು.
ಚಟ್ಟಿನ ಮೇಲೆ ಕೂಡ್ರಿಸಿ ಬಿಗಿಯಾಗಿ ಬಿಗಿದರು. ಇದೇ ಹೊತ್ತಿಗೆ, ಮಳೆ ಸುರುವಾಯ್ತು.
ಕೂಡಿದ ಜನರು, ಸಂದಿಗೊಂದಿಗಳಲ್ಲಿ ಮರೆಯಾಗಿ, ಕಾಣೆಯಾದರು. ಕುಣಿಯ
ಹತ್ತಿರ  ಹೆಣ ತಂದಾಗ  ರಾತ್ರಿ 9  ಗಂಟೆ. ಹಿಡಿದ ಮಳೆ ಬಿಡಲೊಲ್ಲದು. ಅಲ್ಲಿದ್ದವರು
ಕೇವಲ ನಾಲ್ಕಾರು ಜನ ಮಾತ್ರ ಕುಣಿಯೊಳಗ ನೀರು ತುಂಬುವದನ್ನು ಕಂಡು,
ಅವಸರದಿಂದ  ಹೆಣ, ಒಳಗೆ ಇಳಿಸಿ, ಸುರಿಯುವ ಮಳೆಯಲ್ಲಿಯೇ, ಅವಸರದಿಂದ
ಮಣ್ಣು ತುಂಬಲಾರಂಭಿಸಿದರು. ಪರ ಊರುಗಳಿಗೆ ಹೋಗಬೇಕಾದವರು ದಿಕ್ಕು
ಕಾಣದೆ  ‘ಹರ! ಶಿವಾ! ಅನ್ನುತ್ತಾ ಊರ ಹೊರಗಿನ ಹಣಮಪ್ಪನ ಗುಡಿಯಲ್ಲಿ,
ಸುರಿಯುವ ಮಳೆಯನ್ನು ಹಾಗೂ ತಡವಾಗಿ ಬಂದ ಸಿದ್ದವ್ವನನ್ನು ಶಪಿಸುತ್ತಾ,
ಮಳೆಯಿ0ದ ತೊಯ್ತು ನೀರು ತೊಟ್ಟಿಕ್ಕುತ್ತಿದ್ದ  ಮೈಮೇಲಿನ ಬಟ್ಟೆಗಳನ್ನು, ಇದ್ದ
ಸ್ಥಿತಿಯಲ್ಲೆ ಹಿಂಡಿಕೊಳ್ಳಲಾರಂಭಿಸಿದರು. ಅತ್ತ ಚಹಾದ ಅಂಗಡಿಯ ಈರಪ್ಪ,
ಅಂದು ತನಗಾದ ಭರ್ಜರಿ ವ್ಯಾಪಾರದಿಂದ ನಸುನಗುತ್ತಾ, ರೊಕ್ಕ
ಎಣಿಸಲಾರ0ಭಿಸಿದನು . ಅವತ್ತು ಒಂದು ಚೀಲ ಚುರುಮುರಿ ಖರ್ಚಾಗಿತ್ತು. ನಾಲ್ಕು
ಪಾಕೀಟು ನಂದಿನಿ ಹಾಲು, ಚಹಾಕ್ಕೆ ಬಳಕೆಯಾಗಿತ್ತು. ಉಳಿದ ಸಾಮಾನ್ಯ
ದಿನಗಳಲ್ಲಿ, ಹತ್ತೋ_ಇಪ್ಪತ್ತೋ ರೂಪಾಯಿ ವ್ಯಾಪಾರವಾಗುತ್ತಿತ್ತು. ಈ ದಿವಸ.
ಒಂದು  ಸಾವಿರ  ರೂಪಾಯಿಗಳ ಮೇಲೆ ಚಿಲ್ಲರೆ ಕಾಸು ಕೂಡಿತ್ತು. ರೂಪಾಯಿಗಳನ್ನು
ಬೆರಗಣ್ಣುಗಳಿಂದ ನೋಡುತ್ತಿದ್ದ ಈರಪ್ಪ, ಹತ್ತು ವರ್ಷದ ಮಗ, ‘ಯಪ್ಪಾ
 
ಲಕ್ಕವ್ವಮ್ಮನ್ಹಾಂಗ ದಿನಾ ಯಾರೇರ ಒಬ್ರು ಊರಾಗ ಸಾಯಬೇಕು  ನೋಡು .
ಈ ಮಾತು ಕೇಳಿ, ಈರಪ್ಪ, ‘ಮೆಲ್ಲಕ ಮಾತಾಡಲೇ! ಯಾರಾರಾ ಕೇಳಿಸ್ಕೊಂಡ್ರ 
ಹಲ್ಲು ಮುರಿದಾರು!’.
ಇಷ್ಟೊತ್ತನಕಾ, ಸಂತಿಯೊಳಗಿನ ಗದ್ದಲಧಾ0ಗ ಇದ್ದ ಹಳ್ಳಿಯೊಳಗಿನ
ವಾತಾವರಣ ತಣ್ಣಗಾಗಿತ್ತು. ಈ ಗದ್ದಲ ಇಲ್ಲಿಗೇ ಸಾಕು ಅಂತಾ, ‘ರಪಾ ರಪಾ,
ಟಪಾ, ಟಪಾ ’ ಅಂತಾ ಸಪ್ಪಳು ಮಾಡುತ್ತಾ ನೆಲಕ್ಕೆ ಬೀಳುತ್ತಿದ್ದ ಮಳೆಯ  ಹನಿಗಳು  
ನಿಂತು ಹೋದವು. ಈಹಾಳು ಮಳೆಯಿಂದ ಕುಣಿಯ ಮೇಲೆ ಮಣ್ಣು ಸರಿಯಾಗಿ
ಮುಚ್ಚಾಕಾಗಲಿಲ್ಲ. ನಾಳೆ ಬೆಳಕಾದ ಮ್ಯಾಲೆ ಲಗೂನ ಹೋಗಿ, ಛಲೋತ್ನಂಗ,
ಮಣ್ಣು ಮುಚ್ಚಿ ಬರಬೇಕು’ ಎಂದು, ಮನಸ್ಸಿನಲ್ಲೇ ಅಂದುಕೊಳುತ್ತಾ, ಬಸಪ್ಪ
ನಿದ್ದೆಗೆ ಜಾರಿದನು.
