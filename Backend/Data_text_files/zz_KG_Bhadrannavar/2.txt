
ಮರುದಿವಸ, ಒಂದು ಮೆಟಾಡೋರ ವ್ಯಾನಿನಲ್ಲಿ ಹತ್ತಾರು ಜನ ಬಂದರು.
ಹತ್ತೊಂಭತ್ತರ ಹರೆಯದ ಶಾಂತಾ, ಹಸಿರು ರೇಶ್ಮೆ ಸೀರೆಯುಟ್ಟು ತಲೆತುಂಬಾ
ಮಲ್ಲಿಗೆ ಮುಡಿದು, ರತಿದೇವಿಯ ಹಾಗೆ, ನೋಡುಗರ ಕಣ್ಣುಗಳಿಗೆ ಹಬ್ಪವಾಗಿದ್ದಳು.
ನೋಡಿದ ಮೊದಲು ನೋಟಕ್ಕೇ ಮಾದೇವನು, ಮೊದಲ ಬಾಲ್ ಎಸೆತಕ್ಕೆ ಔಟಾದ
ಬ್ಯಾಟ್ಸಮನ್ ಆದನು. ಕನ್ಯೆ  ಮತ್ತು ವರ ಉಭಯ ಕುಟುಂಬದವರಿಗೂ
ಒಪ್ಪಿಗೆಯಾದರು. ನಾಷ್ಟಾ-ಚಹಾ ಸೇವನೆಯಾದ ಬಳಿಕ, ಕೊಡು-ತಗೊಳ್ಳುವ
ವ್ಯವಹಾರಿಕ ಚರ್ಚೆ ಆರಂಭವಾಯ್ತು. ಮಾದೇವನಿಗೆ ಹನ್ನೆರಡು ಸಾವೀರ ಪಗಾರ
ಇರೋ ಸರಕಾರೀ ನೌಕರಿ ಇದೆ. ಹೆಣ್ಣುಗಳಿಗೇನು ಬರಾ ಇಲ್ಲ! ಒಂದು ಲಕ್ಷ
ವರದಕ್ಷಿಣೆ ಕೊಟ್ಟು ನೀವೇ ಮದುವಿ ಮಾಡಿಕೊಡಬೇಕು!’ ವರನ ಕಡೆಯವರು
ಪಟ್ಟು ಸಡಿಸಿಲಿಲ್ಲ! ಇಷ್ಟೂಂದು ಏರು ಮಟ್ಟಕ್ಕೆ ಬೇಡಿಕೆ ಹೋಗಬಹುದು ಅಂತಾ,
ಅಪ್ಪ-ಅವ್ವ ತಿಳಿದಿರಲಿಲ್ಲ!. ನಿಸ್ಸಹಾಯಕತೆಯಿಂದ, ಮಳೆಯಲ್ಲಿ ತೋಯಿಸಿಕೊಂಡು
ನಡುಗುತ್ತಾಕುಳಿತ ಕೋಳಿಗಳ ಹಾಗೆ, ಮುದುರಿ ಕುಳಿತರು.
ನನ್ನೊಡನೆ ಒಳ ಬಂದ ಗುರಪ್ಪ ಮಾಸ್ತರರು, ನನ್ನ ಒಪ್ಪಿಗೆ ತಗೊಂಡು
ಗಂಡಿನವರ ಬೇಡಿಕೆಗೆ ಬಹಿರಂಗವಾಗಿ, ಒಪ್ಪಿಗೆ ಸೂಚಿಸಿದರು. ಬಿರುಗಾಳಿ ಸಮೇತ
ಜೋರಾಗಿ ಸುರಿದ ಮುಂಗಾರು ಮಳೆ ನಿಂತಂತಾಯ್ತು. ಎಲ್ಲರ ಮುಖಗಳಲ್ಲೂ
ಸಂತಸ ಅರಳಿತು. ಆದರೆ ಅಪ್ಪ-ಅವ್ವನ  ಮುಖದಲ್ಲಿ ಮಾತ್ರ ನಗೆಯಿರಲಿಲ್ಲ.
ಅದಕ್ಕೆ ಕಾರಣವನ್ನು  ನಾನು ಊಹಿಸಿದ್ದೆ . ಮಧ್ಯಾಹ್ನ ಊಟ ಮುಗಿಸಿಕೊಂಡು,
ಬೀಗರು ಯುದ್ಧ ಗೆದ್ದವರ ಹಾಗೆ ಹೊರಡುವ ಮುನ್ನ, ಇನ್ನೆರಡು ತಿಂಗಳುಗಳಲ್ಲಿಯೇ
ಮದುವೆಯೆಂದು, ನಾನು ಗುರಪ್ಪ ಮಾಸ್ತರರ ಮೂಲಕ ತಿಳಿಸಿದೆನು. ಒಪ್ಪಿಗೆ
ಸೂಚಿಸುತ್ತಾ, ಹೊರಟರು. ‘ಅಲ್ಲಾ! ಶೇಖರಾ, ಒಂದು ಲಕ್ಷ ವರದಕ್ಷಿಣೆ, ಮಗಳಿಗೆ
ಭಾಂಡೆ ಸಾಮಾನುಗಳು ಬಟ್ಟೆ-ಬರೆ, ಮದುವೆ ಖರ್ಚು ಇದಲ್ಲ ಲೆಕ್ಕ ಹಾಕಿದ್ರೆ
ಎರಡು ಲಕ್ಷ ಬೇಕಾಗುತ್ತ ಇಷ್ಟೊಂದು ರೊಕ್ಕಾ ಎಲ್ಲಿಂದ ತರೂದು ಅಪ್ಪ-
ಅವ್ವನ  ದುಗುಡವಿದು. ‘ನೀವೇನೂ ಚಿಂತಿ ಮಾಡಬ್ಯಾಡ್ರಿ ದೇವರು ಒಳ್ಳೇದು
ಮಾಡ್ತಾನ. ಮದುವಿಗೆ ನಾನು ರೊಕ್ಕಾ ಕೂಡಸ್ತೀನಿ. ಇನ್ನೆರಡು ತಿಂಗಳಿಗೆ ಬರೋ
ಕಾರ್ತೀಕ ಮಾಸದಾಗ ಮದುವಿ ತಾರೀಖು ಫಿಕ್ಸ್ ಮಾಡಿ ಬೀಗರಿಗೆ ತಿಳಸ್ರಿ
ಎಲ್ಲಾರು ಸರಿ ಹೋಗತ್ತ.’ ಎಂದು ಹೇಳಿದೆ. ಮರುದಿವಸ ನಾನು, ಶಾಂತಾಳ
ಮದುವಿಯ ದೊಡ್ಡ ಪ್ರಮಾಣದ ಹಣ ಹೊಂದಿಸುವ ಜವಾಬ್ದಾರಿ ಹೊತ್ತುಕೊಂಡು,
ಕೆಲಸದ ಸ್ಥಳಕ್ಕೆ ಹೊರಟೆನು. ಯಾವ-ಯಾವ ಮೂಲಗಳಿಂದ ಎಷ್ಟೆಷ್ಟು ಹಣ
ಕೂಡಿಸಬೇಕೆಂಬ ಲೆಕ್ಕಾಚಾರದಲ್ಲಿ ದಾರಿ ಸಾಗಿದ್ದೇ ಗೊತ್ತಾಗಲಿಲ್ಲ. ಭಾರವಾದ
ಹೆಜ್ಜೆಗಳನ್ನಿಡುತ್ತಾ, ರೂಮು ಸೇರಿದೆ.

ಜಿ.ಪಿ.ಎಫ್.ನಿಂದ, ಎನ್.ಎಸ್.ಸಿಗಳ ಮೇಲೆ, ಎಲ್.ಆಯ್ .ಸಿ.ಬಾಂಡಗಳ
ಮೇಲೆ, ಸರೆಂಡೆರ್ ಲೀವ್ ಸೆಲರಿ, ಆರ್ .ಡಿ. ಮೇಲೆ ಕಡಿಮೆಯಾದುದನ್ನು ಗೆಳೆಯರ
ಹತ್ತಿರ ಸಾಲ…. ಹೀಗೆ ಲಭ್ಯವಿರುವ ಮೂಲಗಳಿಂದ, ಎರಡು ಲಕ್ಷ ಹಣ
ಹೊಂದಿಸಿದೆನು. ನೆಮ್ಮದಿಯಿಂದ ನಿದ್ದೆ ಮಾಡಲಿ ಎಂಬ ಕಾರಣಕ್ಕೆ  ಹಣವೆಲ್ಲ
ತಯ್ಯಾರ ಮಾಡಿರುವೆನಂದು ಅಪ್ಪ-ಅವ್ವನಿಗೆ ಸುದ್ದಿ ಮುಟ್ಟಿಸಿದೆ.
ಮದುವೆಯ ದಿನಹತ್ತಿರ ಬಂತು. ಒಂದೆರಡು ವಾರ ರಜೆ ಪಡೆದು
ಊರಿಗೆ ಬಂದೆ. ಇಷ್ಟೊಂದು ದೊಡ್ಡ ಪ್ರಮಾಣದ ಹಣವನ್ನು ಕೂಡಿಸಿದ ನನ್ನ
ಸಾಹಸವನ್ನು, ಅಪ್ಪ-ಅವ್ವ ಕೊಂಡಾಡಿದರು. ಊರ ಹೊರಗಿನ ಬಸವೇಶ್ವರ
ದೇವಸ್ಥಾನದಲ್ಲಿ ಮದುವೆಗೆ ಏರ್ಪಾಡಾಯಿತು. ಎಲ್ಲವೂ ಹೊವೆತ್ತಿದ ಹಾಗೆ,
ಸುರಳೀತವಾಗಿ, ಸಂತೋಷದಿಂದ ಮುಕ್ತಾಯವಾಯಿತು. ಅಪ್ಪ_ಅವ್ವನ  ಮುಖದಲ್ಲಿ
ಯುದ್ಧ ಗೆದ್ಧವರ ಹಾಗೆ ಸಂಭ್ರಮವಿತ್ತು. ಆದರೆ, ಬೀಗರು ಶಾಂತಾಳನ್ನು
ಕರೆದುಕೊಂಡು ಹೋಗುವಾಗ, ತನ್ನ ಕರುಳಿನ ಒಂದು ಭಾಗವನ್ನೇ ಕಿತ್ತಿಕೊಂಡು
ಹೋಗುತ್ತಿದ್ದಾರೇನೋ! ಎಂಬಂತೆ ಕಣ್ಣೀರು ಸುರುಸಿದಳು. ಅಕ್ಕ-ಪಕ್ಕದವರು,
ಚಿಕ್ಕಮ್ಮ ಅವ್ವನಿಗೆ ಸಮಾಧಾನ ಹೇಳಿದರು. ಗಂಡನ ಮನೆಯಲ್ಲಿ, ಎಲ್ಲರೊಡನೆ,
ಸಹನೆ, ಪ್ರೀತಿಯಿಂದ ಹೊಂದಿಕೊಂಡು ಹೋಗಲು, ಶಾಂತಾಳಿಗೆ ಬುದ್ಧಿ ಹೇಳಿದಳು.
ಶಾಂತಾಳ ವೈವಾಹಿಕ ಜೀವನ ಆರಂಭದಲ್ಲಿ ಚನ್ನಾಗಿಯೇ ಸಾಗಿತು. ಬಳಿಕ
ಮರುವರ್ಷ ಭಾರತಿಯೊಡನೆ ನನ್ನ ವಿವಾಹವಾಯಿತು. ಭಾರತಿ ನನಗಿಂತ
ಶ್ರೀಮಂತ ಮನೆತನದಲ್ಲಿ ಹುಟ್ಟಿದವಳಾಗಿದ್ದಳು. ಅದಕ್ಕೆ ತಕ್ಕ ಹಾಗೆ ಅವಳಲ್ಲಿ
ಅಹಂಕಾರ, ಸ್ವಾರ್ಥ  ಮತ್ತು ಇತರರನ್ನು ತನಗಿಂತ ನಿಕೃಷ್ಟವಾಗಿ ಕಾಣುವುದು,
ಅವಳಲ್ಲಿ ಹುಟ್ಟಿನಿಂದಲೇ ಬಂದ ಗುಣಗಳಾಗಿದ್ದವು. ನಾನು ಸಾಕಷ್ಟು ತಾಳ್ಮೆಯಿಂದಲೇ
ಅವಳೊಡೆನೆ ನಡೆದುಕೊಳ್ಳಲಾರಭಿಸಿದೆನು. ಶಾಂತಾಳಿಗೆ, ಮದುವೆಯಾದ ಒಂದು
ವರ್ಷದಲ್ಲಿಯೇ, ಗಂಡುಮಗುವಾಯ್ತು. ಅವನಿಗೆ ಚಂದ್ರು ಎಂದು ಕರೆದರು. 
ಮತ್ತೆರಡು ವರ್ಷಗಳು ಕಳೆಯುವಷ್ಟರಲ್ಲಿ, ಹೆಣ್ಣು ಮಗುವಾಯ್ತು ಅವಳಿಗೆ ಜ್ಯೋತಿ
ಎಂದು ನಾಮಕರಣ ಮಾಡಿದರು. ಈ ಹೊತ್ತಿಗೆ ನನಗೆ ಒಂದು ಹೆಣ್ಣು ಮಗುವಾಯ್ತು
ಅವಳಿಗೆ ಹೇಮಾ ಎಂದು ನಾಮಕರಣಮಾಡಿದೆವು. ಶಾಂತಾಳ ಮಗ ‘ಚಂದ್ರು’
ಓದಿನಲ್ಲಿ ಬಹಳ ಬುದ್ಧಿವಂತ ಹುಡುಗ. ಎಸ್.ಎಸ್.ಎಲ್.ಸಿ ಪರೀಕ್ಷೆಯಲ್ಲಿ ಶೇಕಡಾ
95 ಅಂಕ ಪಡೆದು, ರಾಜ್ಯದ ಪ್ರಥಮ ಹತ್ತು ಪ್ರತಿಭಾವಂತರ ಪಟ್ಟಿಯಲ್ಲಿ
ಕಾಣಿಸಿಕೊಂಡಿದ್ದನು. ಈ ಹೊತ್ತಿಗೆ, ಶಾಂತಾಳ ಬದುಕಿನಲ್ಲಿ ದುಖದ ಅಧ್ಯಾಯ
ಆರಂಭವಾಯಿತು . ಮಹಾದೇವನ ಶಾಲೆಗೆ, ‘ಮಾಯಾದೇವಿ’ ಎಂಬ 26 ವಯಸ್ಸಿ  
ಸುಂದರ ವಿಧವೆ ಶಿಕ್ಷಕಿ ವರ್ಗವಾಗಿ ಬಂದಳು. ಅವಳೊಂದಿಗೆ ಅನೈತಿಕ ಸಂಬಂಧ

ಆರಂಭವಾಯಿತು. ಇದರೊಂದಿಗೆ, ಕುಡಿತ ಚಿಕನ್ ಮಟನ್, ಬಿರಿಯಾನಿ
ಸಮಾರಾಧನೆ ಬೇಕಾಯ್ತು. ಮನೆಗೆ ಬರುವುದು ಅಪರೂಪವಾಯ್ತು. ಮಡದಿ,
ಮಕ್ಕಳನ್ನು ಸಂಪೂರ್ಣವಾಗಿ ನಿರ್ಲಕ್ಷಿಸತೊಡಗಿದನು. ನಾನು ಒಂದೆರಡು ಬಾರಿ
ಬುದ್ದಿ  ಹೇಳಿ ಬಂದೆ. ಅವನು ಬದಲಾಗಲಿಲ್ಲ. ಮನೆಯೆಂಬುದು ಸುದಾಮನ  
ಮನೆಯಾಯ್ತು. ಒಂದು ಬಾರಿ, ಮನೆ ಬಾಡಿಗೆ ಕೊಡಲು ಹಣದ ಅಭಾವವಾಗಿ,
ಶಾಂತಾ ನನ್ನ ಮನೆಗೆ ಬಂದಳು. ಭಾರತಿ ಅವಳ ಬಡತನವನ್ನು ಹಂಗಿಸಿ,
ಅವಮಾನ ಮಾಡಿ ಬರಿಗೈಯಿಂದ ಕಳಿಸಿದಳು. ನನ್ನ ಕರಳು ಚುರ್ರೆಂದಿತು ಮರುದಿನ,
ಭಾರತಿಗೆ ಗೊತ್ತಿಲ್ಲದ ಹಾಗೆ, ಹಣ ಕೊಟ್ಟು ಬಂದೆ. ಅಂದಿನಿಂದ, ಎಷ್ಟೇ
ತೊಂದರೆಯಾದರೂ, ಸಹಾಯ ಕೇಳಿ ಶಾಂತಾ ನನ್ನ ಮನೆಗೆ ಕಾಲಿಡಲಿಲ್ಲ.
ಇಂಥಹ ಕಷ್ಪ ಕಾಲದಲ್ಲಿ, ಚಂದ್ರು ಸಿ.ಇ.ಟಿ. ಪಾಸಾಗಿ ಮೆಡಿಕಲ್ ಗೆ ಫ್ರಿ   ಸೀಟ್
ಸಿಕ್ಕಿತು. ಎಜ್ಯೂಕೇಶನ ಲೋನ್ ತಗಿಸಿ, ಅದಕ್ಕೆ ನಾನು ಜಾಮೀನು ನಿಂತು,
ಅವನು ಮೆಡಿಕಲ್ ಓದಲು ದಾರಿ ಮಾಡಿಕೊಟ್ಟೆ. ಈ ಹೊತ್ತಿಗೆ, ಶಾಂತಾಳ
ಮಗಳು ಜ್ಯೋತಿ ಎಸ್.ಎಸ್.ಎಲ್.ಸಿ. ಮುಗಿಸಿ, ಡಿ.ಏಡ್.ಓದಲಾರಂಭಿಸಿದಳು.
ಮಗಳ ಆರ್ಥಿಕತೊಂದರೆ ನೀಗಿಸಲು, ಅಪ್ಪ ಎರಡೆಕರೆ ಜಮೀನು ಮಾರಬೇಕಾಯ್ತು.
ಶಾಂತಾಳ ಬದುಕು ಚನ್ನಾಗಿರಲಿ ಅಂತಾ, ನಾನು, ಅಪ್ಪ -ಅವ್ವ ಮಾಡಿದ ತ್ಯಾಗ
ಅಪಾರ. ಮಹಾದೇವನ ಕಾಟ ಇಷ್ಟಕ್ಕೇ ನಿಲ್ಲಲಿಲ್ಲ.. ನನ್ನಿಂದ ಕೇಳಿ ಹಣ
ತಂದುಕೊಡಲು, ಶಾಂತಾಳಿಗೆ ಹಿಂಸೆಕೊಡಲಾರಂಭಿಸಿದನು. ನನಗೆ ಮತ್ತು ಅಪ್ಪ_
ಅವ್ವನಿಗೆ, ಮಹಾದೇವನು ಶಾಂತಾಳಿಗೆ ನೀಡುವ ಚಿತ್ರಹಿಂಸೆ, ಸಹಿಸುವುದು
ಅಸಾಧ್ಯಯವಾಯಿತು. ಅವನಿಗೆ ಕುಡಿಯಲು ನಿತ್ಯ ಹಣ ಬೇಕಾಗುತ್ತಿತ್ತು. ಅವನ
ಪಾಪದ  ಕೊಡ ತುಂಬಿ ಬಂದಿತು. ಒಂದು ದಿನ ಅವನು ಕುಡಿದ ಅಮಲಿನಲ್ಲಿ,
ದಾರಿಯಲ್ಲೇ ಬಿದ್ದು ಸತ್ತು ಹೋದನು. ‘ವಿಷಪೂರಿತ ಮದ್ಯಪಾನ ಮಾಡಿದ ವ್ಯಕ್ತಿ  
ಸಾವು’ ಎಂದು ಮಾಧ್ಯಮಗಳಲ್ಲಿ ಸುದ್ದಿ ಪ್ರಸಾರವಾಯ್ತು. ಅನುಕಂಪದ ಆಧಾರದ
ಮೇಲೆ ಡಿ.ಎಡ್.ಪಾಸಾಗಿದ್ದ ಜ್ಯೋತಿಗೆ ಶಿಕ್ಷಕಿ ಉದ್ಯೋಗ ಸಿಕ್ಕಿತು. ಅಣ್ಣನ ಓದಿಗೆ
ನೆರವಾಗಿ, ಎಂ.ಬಿ .ಬಿ.ಎಸ್. ಮುಗಿಸಲು ಚಂದ್ರವಿಗೆ ನೆರವಾದಳು. ಚಂದ್ರುವಿಗೆ
ಸರಕಾರದ ಪ್ರಾಥಮಿಕ ಆರೋಗ್ಯ ಕೇಂದ್ರದಲ್ಲಿ, ವೈದ್ಯಾಧಿಕಾರಿ ಹುದ್ದೆ ದೊರೆಯಿತು.
ತಾಯಿಯ ಕೆಟ್ಟ ಸಂಸ್ಕಾರದಲ್ಲಿ ಬೆಳೆದ ನನ್ನ ಮಕ್ಕಳು, ಇಂಥಹ
ಉನ್ನತವಾದುದೇನನ್ನೂ ಸಾಧಿಸಲಾಗಲಿಲ್ಲ. ಶಾಂತಾ ಕಷ್ಟ –ನಷ್ಟ ಗಳನ್ನು ತಾಳ್ಮೆಯಿಂದ
ಎದುರಿಸುತ್ತಾ, ಮಕ್ಕಳಲ್ಲಿ ಬದುಕುವ ಛಲ ಹಾಗೂ ಆತ್ಮವಿಶ್ವಾಸಗಳನ್ನು ಬಿತ್ತಿ
ಬೆಳೆಸಿದಳು. ಮಕ್ಕಳು ಗಟ್ಟಿಯಾಗಿ ನೆಲೆ ನಿಂತ ಕಾರಣಕ್ಕೆ  ಅವಳಿಗೆ ಹೆಮ್ಮೆ ಇದೆ.
ನನ್ನ ಮಗಳು ಹೇಮಾಳನ್ನು, ಚಂದ್ರುವಿಗೆ ಕೊಟ್ಟು ಮದುವೆ ಮಾಡಲು ನನ್ನ
ಮನಸ್ಸು ಇತ್ತು. ಆದರೆ ಭಿಕಾರಿಯ ಹಾಗೆ ಶಾಂತಾಳಿಗೆ ಮಾಡಿದ್ದ ಅವಮಾನದ

ಗಾಯವಿನ್ನೂ ಮಾಯ್ದಿರಲಿಲ್ಲ!. ಶಾಂತಾ ಈ ಸಂಬಂಧಕ್ಕೆ ಒಪ್ಪಲಿಲ್ಲ. ಕೊನೆಯಲ್ಲಿ,
ನನ್ನಲ್ಲಿ ಸದಾ ಜೀವಂತವಾಗಿರುವ ನೋವಿನ ಸಂಗತಿಯನ್ನು  ನನ್ನ ಆತ್ಮೀಯ
ಓದುಗರ ಮುಂದೆ  ಬಿಚ್ಜಿ ಹೇಳಲೇಬೇಕಾಗಿದೆ. ಈ ಕಟು ಸತ್ಯವನ್ನು  ಶಾಂತಾಳಿಗೂ
ಹೇಳಿಲ್ಲ!. ಮಹಾದೇವನದು ಬರಿ ಸಾವಲ್ಲ! ಮಹಾದೇವನ ‘ಕೊಲೆ’ಯ ಹಿಂದೆ
ನನ್ನ, ಕೈವಾಡವಿದೆ!.

ಮಗುವನ್ನು ಸಾಯಿಸಬೇಕಿಲ್ಲ
ಚಲಪತಿರಾವ್ ಲೋಕೋಪಯೋಗಿ ಇಲಾಖೆಯಲ್ಲಿ ಚೀಫ್
ಇಂಜನಿಯರಾಗಿ ಬಡ್ತಿ ಹೊಂದಿದಾಗ, ಅವರಿಗೆ ಅಯ್ವತ್ತು ವರ್ಷ. ಇನ್ನೂ
ಎಂಟು ವರ್ಷಗಳ ಸೇವೆ ಉಳಿದಿತ್ತು. ಆದರೆ, ಮಡದಿ ಮೀನಾಕ್ಷಿಯ ಆರೋಗ್ಯ
ಕೆಡಲಾರಂಭಿಸಿತು. ಮಡದಿಯ ಯೋಗ ಕ್ಷೇಮ ಅವರಿಗೆ ಮುಖ್ಯವೆನಿಸಿತು. ಮನೆಯಲ್ಲಿ
ಇದ್ದುದು ಅವರಿಬ್ಪರೇ. ಚಲಪತಿ-ಮೀನಾಕ್ಷಿಯರದು ಬಾಲ್ಯ ವಿವಾಹ. ಮಗಳು
ಸುವರ್ಣ ಹುಟ್ಟಿದಾಗ, ಮೀನಾಕ್ಷಮ್ಮನಿಗೆ ಹದಿನೆಂಟು ವರ್ಷ, ಸುವರ್ಣಳ ನಂತರ
ಅವರಿಗೆ ಮಕ್ಕಳಾಗಲೇ ಇಲ್ಲ. ಸುವರ್ಣಳನ್ನು ಖ್ಯಾತ ಉದ್ಯಮಿ
ಗೋಪಾಲಸ್ವಾಮಿಯವರಿಗೆ ಕೊಟ್ಟು ಮದುವೆ ಮಾಡಿದ್ದರು. ಚಲಪತಿರಾವ್ ಅವರ
ಮೂರಂತಸ್ತಿನ ಭವ್ಯ ಬಂಗಲೆ ಬೆಂಗಳೂರಿನ ಜಯನಗರದಲ್ಲಿದ್ದರೆ, ಅಳಿಯ
ಗೋಪಾಲಸ್ವಾಮಿಯವರ ಬಂಗಲೆ ವಿಜಯನಗರದಲ್ಲಿತ್ತು. ಚಲಪತಿಯವರ ಆಸ್ತಿ
ಸಮಾರು ಹತ್ತು ಕೋಟಿಗಳಾದರೆ, ಗೋಪಾಲಸ್ವಾಮಿಯ ಆಸ್ತಿ ಹನ್ನೆರಡು
ಕೋಟಿಗಳಷ್ಟಿತ್ತು. ಇಬ್ಙರೂ ಆಗರ್ಭ ಶ್ರೀಮಂತರೇ! ಗೋಪಾಲಸ್ವಾಮಿ ದಂಪತಿಗಳಿಗೆ
‘ವೀಣಾ’ ಏಕಮಾತ್ರ  ಪುತ್ರಿ ಅವಳು ಇದೇ ವರ್ಷ ಎಸ್.ಎಸ್.ಎಲ್.ಸಿ. ಪಾಸಾಗಿದ್ದಳು.
ವೀಣಾಳ ನಂತರ ಹುಟ್ಟಿದ ಎರಡು ಶಿಶುಗಳು, ಒಂದರಡು ದಿನಗಳಲ್ಲಿಯೇ ಕಣ್ಣು
ಮುಚ್ಚಿದವು. ಮೀನಾಕ್ಷಮ್ಮನಿಗೆ ಮೊಮ್ಮಗಳು ವೀಣಾಳ ಮೇಲೆ ಬಲು ಪ್ರೀತಿ.
ಜಯನಗರದಲ್ಲಿ ಕಾಲೇಜು ಮನೆಯ ಹತ್ತಿರದಲ್ಲಿತ್ತು. ಅಳಿಯ-ಮಗಳ ಮನವೊಲಿಸಿ
ವೀಣಾಳನ್ನು ತಮ್ಮ ಮನೆಗೆ ಕರೆತಂದರು. ಮೊಮ್ಮಗಳ ವ್ಯಾಸಂಗ ಜಯನಗರದ
ಕಾಲೇಜಿನಲ್ಲಿ ಮುಂದುವರೆಯಿತು. ಮೀನಾಕ್ಷಮ್ಮನ ಆರೋಗ್ಯ ದಿನ-ದಿನಕ್ಕೆ
ಹದಗೆಡಲಾರಭಿಸಿತು. ಈ ಕಾರಣಕ್ಕಾಗಿ ಚಲಪತಿರಾವ್ ಸೇವೆಯಿಂದ ವಿ.ಆರ್.ಎಸ್.

ಪಡೆದರು. ಎಷ್ಟೇ ಖರ್ಚು ಮಾಡಿದರೂ, ಮೀನಾಕ್ಷಮ್ಮ ಬ್ಲಡ್ ಕ್ಯಾನ್ಸರನಿಂದಾಗಿ
ತೀರಿಕೊಂಡರು. ವೀಣಾಳ ಓದಿಗೆ ತೊಂದರೆಯಾಗಬಾರದೆಂಬ ಉದ್ದೇಶದಿಂದ,
ಅಡಿಗೆ ಮಾಡಲು, ಇತರ ಕೆಲಸಗಳಿಗಾಗಿ ನಾಲ್ಕಾರು ಮಹಿಳಾ ಕೆಲಸಗಾರರನ್ನು
ನೇಮಿಸಿಕೊಂಡಿದ್ದರು. ಮನೆ ತುಂಬಾ ದೊಡ್ಡದು ಇದ್ದುದರಿಂದ, ಚಲಪತಿರಾವ್
ಬೆಡ್ ರೂಮಿನ ಪಕ್ಕದ ಕೋಣೆಯನ್ನು, ವೀಣಾ ತನ್ನ ಅಭ್ಯಾಸ ಹಾಗೂ
ಮಲಗುವದಕ್ಕಾಗಿ ಬಳಸುತ್ತಿದ್ದಳು. ವೀಣಾ ಎಷ್ಟೇ0ದರೂ ಚಿಕ್ಕ ಹುಡುಗಿ ಅವಳಿಗೆ
ಹೆದರಿಕೆಯುಂಟಾಗಬಾರದೆ0ಬ ಕಾರಣದಿಂದ, ಅವಳು ಮಲಗುವ ಕೋಣೆ
ಪಕ್ಕದಲ್ಲಿತ್ತು. 
ಚಲಪತಿರಾವ್ ಪಾಶ್ಚಿಮಾತ್ಯ ಸಂಸ್ಕೃತಿ ಪ್ರಿಯರು. ದುಬಾರಿ ಬೆಲೆಯ,
ವಿದೇಶಿ ಮದ್ಯವನ್ನು ಸೇವಿಸುತ್ತಿದ್ದರು. ಅವರು ತುಂಬಾ ರಸಿಕರು. ಮನರಂಜನೆಗಾಗಿ
ಏಕಾಂತದಲ್ಲಿ ಕುಳಿತು, ಸೆಕ್ಸ್’ ವಿಡಿಯೋ ನೋಡುವ ಹವ್ಯಾಸವಿತ್ತು. ಆದರೆ,
ತಾನು ಕುಡಿಯುವ ಅಥವಾ ವಿಡಿಯೋ ನೋಡುವ ಹವ್ಯಾಸಗಳನ್ನು ವೀಣಾಳಿಗೆ
ಗೊತ್ತಾಗದ ಹಾಗೆ ಬಲು ಎಚ್ಜರ ವಹಿಸಿದ್ದರು. ಆದರೆ, ಒಂದು ದಿವಸ ರಾತ್ರಿ
ಒಂಭತ್ತು ಗಂಟೆಯ ಸಮಯವಿರಬಹುದು. ಚಲಪತಿರಾವ್ ಎಂದಿನಂತೆ ಕುಡಿದು
‘ಹಾಟ್ ಸೆಕ್ಸ್ ‘ ವಿಡಿಯೋ ನೋಡುತ್ತಾ ಕುಳಿತ್ತಿದ್ದರು. ಮುಂಬಾಗಿಲಿಗೆ ಬೋಲ್ಟ್
ಹಾಕುವದನ್ನು ಮರೆತಿದ್ದರು. ಆಕಸ್ಮಿಕವಾಗಿ, ವೀಣಾ ಒಳ ಬಂದಳು ಚಲಪತಿರಾವ್
ವಿವ್ಹಲವಾದರು. ‘ಯಾಕೆ, ಬಂದೇ!’ ಎಂದು ಗಲಿಬಿಲಿಯಿಂದ ಕೇಳಿದರು. ಟಿವಿ
ಬಂದಮಾಡಲು ರಿಮೋಟ್ ಹುಡುಕತೊಡಗಿದರು. ಎದ್ದು ನಿಲ್ಲಲೂ ಆಗಲಿಲ್ಲ.
ವೀಣಾ ಏನೂ ಮಾತಾಡದೇ ತನಗೆ ಅದುವರೆಗೆ ಅಜ್ಞಾತವಾಗಿದ್ದ ಹೆಣ್ಣು_ಗಂಡಿನ  
ಮಿಲನದ ದೃಷ್ಯಗಳನ್ನು, ಅತ್ಯಂತ ಕುತೂಹಲದಿಂದ ನೋಡುತ್ತಾ ಸೋಫಾದಲ್ಲಿ 
ಕುಳಿತಳು. ದೂರದರ್ಶನದ ಪರದೆಯ ಮೇಲೆ – ಬಿತ್ತರವಾಗುತ್ತಿದ್ದ ‘ಹಾಟ್ ಸೆಕ್ಸ್’
ದೃಷ್ಯಗಳನ್ನು ನೋಡುತ್ತಾ, ಉದ್ರೇಕಗೊಳ್ಳಲಾರಂಭಿಸಿದಳು. ಸ್ವಲ್ಪ ಹೊತ್ತಿನ ಬಳಿಕ, 
ತಾತನ ಪಕ್ಕದಲ್ಲಿ ಕುಳಿತು, ಅವನನ್ನು ಬಲವಾಗಿ ಅಪ್ಪಿಕೊಂಡಳು. ಚಲಪತಿರಾವ್
ಕಾಮದ ಉರಿಯಲ್ಲಿ, ಕರ್ಪುರದ ಹಾಗೆ ಕರಗಲಾರಂಭಿಸಿದರು. ವಿಡಿಯೋದಲ್ಲಿನ,
ನಾಯಕ-ನಾಯಕಿಯರಂತೆ ಇಬ್ಬರೂ ಕ್ರಿಯೆಗಳಿದರು. ವೀಣಾ ಅಂದು ಮೊದಲಬಾರಿ  
ತನ್ನ ಕನ್ಯತ್ವ ಕಳೆದುಕೊಂಡಳು. ನಂತರದ ರಾತ್ರಿಗಳಲ್ಲಿ, -ಅವರಿಬ್ದರ ಮಿಲನವು
ಮಲಗುವ ಮುನ್ನ ದಿನ ನಿತ್ಯ ನಡೆಯುವ ದಿನಚರಿಯಾಯಿತು. ವೀಣಾ
ಗರ್ಭಿಣಿಯಾಗದಂತೆ, ಚಲಪತಿರಾವ್ ಬಹಳ ಎಚ್ಚರಿಕೆ ವಹಿಸಲಾರಂಭಿಸಿದನು.
ವೀಣಾ ದ್ವೀತಿಯ ಪಿ.ಯೂ.ಸಿ ಪರೀಕ್ಷೆಯನ್ನು ದ್ವೀತಿಯ ದರ್ಜೆಯಲ್ಲಿ ಪಾಸಾದಳು.
ಚಲಪತಿರಾವ್ 20 ಲಕ್ಷ ಡೊನೇಷನ್ ಕೊಟ್ವು ಮೆಡಿಕಲ್ ಸಿಟು ಕೊಡಿಸಿದನು .

ವೀಣಾ ಹಾಗೂ-ಹೀಗೂ ಕುಂಟುತ್ತ ಎಡವುತ್ತಾ, ಆರು ವರ್ಷಗಳಲ್ಲಿ,
ಎಂ.ಬಿ.ಬಿ.ಎಸ್. ಪಾಸಾದಳು. ತಾತ-ಮೊಮ್ಮಗಳ ಮಧ್ಯದ ಅನೈತಿಕ ಸಂಬಂಧ,
20  ವರ್ಷಗಳವರೆಗೆ ರಹಸ್ಯವಾಗಿ ಉಳಿಯಿತು. ವೀಣಾಳ ತಾಯಿ-ತಂದೆ ಮದುವೆಯ
ಬಗ್ಗೆ ಪ್ರಸ್ತಾಪ  ಮಾಡತೊಡಗಿದರು. ಆದರೆ, ಕೊಳೆತು ನಾರುವಷ್ಟಿದ್ದ ಸಂಪತ್ತಿನ
ವೈಭವದಲ್ಲಿ ದಿನಾಲೂ ತಾತನೊಂದಿಗೆ, ರಾತ್ರಿ ವಿಡಿಯೋ ನೋಡುತ್ತಾ, ಮೈಥುನದ
ಸುಖದಲ್ಲಿ ತೇಲಲಾರಂಭಿಸಿದ್ದಳು. ಮದುವೆಯ ಬಗ್ಗೆಯಾಗಲೀ, ಉದ್ಯೋಗದ
ಬಗ್ಗೆಯಾಗಲೀ ಅವಳು ತಲೆ ಕೆಡಸಿಕೊಳ್ಳಲಿಲ್ಲ. ಇತ್ತಿತ್ತಲಾಗಿ, ತಾತನ ಜೊತೆ
ಅಷ್ಟಿಷ್ಟು ಮದ್ಯವನ್ನೂ ಕುಡಿಯುತ್ತಿದ್ದಳು. ಇವರಿಬ್ದರ ಸಂಬಂಧವು ದೀರ್ಘ
ಕಾಲದವರೆಗೆ, ಅವ್ಯಾಹತವಾಗಿ ನಡೆಯಿತು. ವೀಣಾಳಿಗೆ 36 ವರ್ಷ ಮುಗಿಯುತ್ತಾ
ಬಂದವು. ಯಾವುದೋ ಅಚಾತುರ್ಯದಲ್ಲಿ, ವೀಣಾ ಗರ್ಭಿಣಿಯಾದಳು. ಅವಳ
ದೇಹ ಸ್ವಲ್ಪ ದಪ್ಪವಾಗಿತ್ತು. ಏಳನೆಯ ತಿಂಗಳು ಮುಗಿಯುತ್ತಾ ಬಂದರೂ, ಅವಳ
ಗರ್ಭದ ಬಗ್ಗೆ ಯಾರಿಗೂ ಅನುಮಾನ ಬರಲಿಲ್ಲ. ಚಲಪತಿರಾವ್ ಪಿಂಡವನ್ನು
ತಗೆಸಲು ಅಗ್ರಹ ಮಾಡಿದನು. ವೀಣಾ ನಿರಾಕರಿಸಿದಳು. ವೀಣಾಳ ಹೆರಿಗೆಯ
ದಿನಗಳು ತೀರಾ ಹತ್ತಿರವಾದಾಗ, ಮರ್ಯಾದೆಗೆ ಹೆದರಿ, ಚಲಪತಿರಾವ್ ವಿಷ
ಸೇವಿಸಿ ಸತ್ತನು. ತಾನು ಗರ್ಭಿಣಿಯಾಗಿರುವ ಬಗ್ಗೆ, ವೀಣಾ ತಾಯಿ-ತಂದೆಗೆ
ತಿಳಿಸಿದಳು. ಅವಳ ಗರ್ಭಕ್ಕೆ ಕಾರಣನಾದವನು, ಚಲಪತಿರಾವ್ ಎಂದು ಅವರಿಗೆ
ತಿಳಿಯಿತು. ಬಹುಕೋಟಿ ರೂಪಾಯಿ ಬೆಲೆಬಾಳುವ ಎರಡೂ ಮನೆಗಳ ಆಸ್ತಿಗೆ
ಹಾಗೂ ತಮ್ಮ ವಂಶದ ಕುಡಿಯಾಗಿ ಮಗು ಉಳಿಯಲೆಂಬ ಯೋಚನೆ ಅವರಿಗೆ
ಸುಳಿಯಿತು. ವೀಣಾ ಮುದ್ದಾದ ಗಂಡು ಮಗುವಿಗೆ ಜನ್ಮ ನೀಡಿದಳು. ಶಿಶುವನ್ನು
ಸಾಯಿಸಬೇಕೆಂಬ ದುರಾಲೋಚನೆ ಮಾಯವಾಯಿತು. ಗೋಪಾಲಸ್ವಾಮಿ ಹೆಂಡತಿಯ
ಕಿವಿಯಲ್ಲಿ ಮೆಲ್ಲಗೆ ಉಸುರಿದ, “ ಈ ಮಗುವನ್ನು ಸಾಯಿಸುವುದು ಬೇಡ.
ಇವನು ನಮ್ಮ ವಂಶದ ಕುಡಿಯಾಗಿ ಬೆಳೆಯಲಿ!” ಅಂದಾಗ, ಮೂವರ ಕಣ್ಣುಗಳಲ್ಲಿ
ಆನಂದ ಭಾಷ್ಪಗಳು ಉದುರಿದವು.

ಪಶ್ಚಾತ್ತಾಪ
ಹೇಮಂತನಿಗೆ ಸಾಹಿತ್ಯದ ವ್ಯಾಮೋಹ ಅಂಟಿಕೊಂಡಿತು. ಅವನು ಶಿಕ್ಷಕ
ಸೇವೆಯಿಂದ ನಿವೃತ್ತನಾದ ಬಳಿಕ, ಪೂರ್ಣ ಪ್ರಮಾಣದಲ್ಲಿ, ಓದು_ಬರಹದಲ್ಲಿ
ತೊಡಗಿಕೊಂಡನು. ಓದುಗರಿಗೆ ರುಚಿಸುವಂತೆ ಮತ್ತು ಸಂಪಾದಕರಿಗೆ
ಮೆಚ್ಚುಗೆಯಾಗುವಂತೆ ಕಥೆ ಬರೆಯುವದರಲ್ಲಿ ಹಿಡಿತ ಸಾಧಿಸಿದನು. ದೀಪಾವಳಿಯ
ವಿಶೇಷಾಂಕವೊಂದರಲ್ಲಿ ಇವನು ಬರೆದ ಕಥೆ, ಹತ್ತು ಸಾವೀರ ರೂಪಾಯಿಗಳ
ಮೊತ್ತದ ಪ್ರಥಮ ಬಹುಮಾನ ಪಡೆಯಿತು. ಇದರಿಂದ ಉತ್ತೇಜಿತನಾದ ಹೇಮಂತ
ಕುಮಾರ, ಹಗಲಿರುಳು ಬರವಣಿಗೆಯಲ್ಲಿ ತೊಡಗಿಕೊಂಡನು. ಪತ್ರಿಕಾ ಸಂಪಾದಕರಿಂದ 
ಕಥೆ ಬರೆದು ಕಳಿಸಲು ಆಹ್ವಾನ  ಬರಲಾರಂಭಿಸಿದವು. ಪ್ರಕಟಣೆಯ ಜೊತೆಗೆ,
ಶ್ರೇಷ್ಟ  ಕಥೆಗಾರನೆಂಬ ಪ್ರಚಾರವೂ ಸಿಗಲಾರಂಭಿಸಿತು. ಸರಿಯಾಗಿ ಊಟ, ನಿದ್ರೆ
ವಿಶ್ರಾಂತಿಗಳಿಲ್ಲದೇ, ತನ್ನ ಆರೋಗ್ಯವು ಕೆಡಲಾರಂಭಿಸಿತು. ಮನೆಗೆ ದಿನಸಿ
ಸಾಮಾನುಗಳನ್ನು ತರುವಲ್ಲಿ, ನಿರ್ಲಕ್ಷ್ಯ ತೋರಲಾರಂಭಿಸಿದನು. ಮಡದಿ ಮೀನಾ  
ಶಾಂತ ಮುಗ್ಧ ಸ್ವಭಾವದಳು. ಗಂಡನಿಗೆ ಗಟ್ಟಿಯಾಗಿ ಏನನ್ನೂ ಹೇಳದಾಕೆ. ಗಂಡ
ನೊಂದುಕೊಳ್ಳಬಹುದೆ0ಬ, ಅಳುಕಿನಿಂದ ಎಲ್ಲ ತೊಂದರೆ, ಸಂಕಟಗಳನ್ನು
ಸಹಿಸಿಕೊಳ್ಳುತ್ತಿದ್ದಳು. ಮನೆಯಲ್ಲಿ ಬಡತನ ಗಂಡನ ನಿರ್ಲಕ್ಷ  ಇದರಿಂದಾಗಿ
ಅವಳಿಗೆ ಕಾಮಿನಿ ರೋಗ ಸೇರಿಕೊಂಡಿತು. ಹೇಮಂತನಿಗೆ, ಪ್ರಭಾ ಎಂಬ ಎಂಟು
ವರ್ಷದ ಒಬ್ಬಳೇ ಮಗಳಿದ್ದಾಳೆ. ಅವಳು ಎರಡನೆಯ ಕ್ಲಾಸಿನಲ್ಲಿ ಓದುತ್ತಿದ್ದಾಳೆ.
ಅವಳೂ ಸಹ ತಾಯಿಯ ಸ್ವಭಾವದವಳೇ!. ಹೆಚ್ಚಿಗೆ ಮಾತಾಡುತ್ತಿರಲಿಲ್ಲ. ತಂದೆಗೆ
ಅವಳ ಅಭ್ಯಾಸದ ಬಗ್ಗೆಯಾಗಲೀ, ಬೇಕು-ಬೇಡಗಳ ಬಗ್ಗೆ ವಿಚಾರಿಸಲು,
ಅವಳೊಂದಿಗೆ ಮಾತಾಡಲು ಸಮಯದ ಅಭಾವ! ಹೇಮಂತ ಹಗಲಿರಳು ಓದು_

ಬರಹದಲ್ಲಿ ನಿರತನಾಗಿರುತ್ತಿದ್ದನು. ಅವನ ಬಳಿ ಯಾರೂ ಸುಳಿಯುತ್ತಿರಲಿಲ್ಲ.
ತನ್ನ ಆರೋಗ್ಯ ಹದಗೆಡುತ್ತಿರುವ ಬಗ್ಗೆ. ಮೀನಾ ಗಂಡನಿಗೆ ಚಕಾರವೆತ್ತಲಿಲ್ಲ.
ಅವಳು ನಿತ್ರಾಣಗೊಂಡು, ಅಂತಿಮ ಹಂತ ತಲುಪಿದಾಗ, ಮನಸ್ಸಿಲ್ಲದೇ, ಸರಕಾರೀ
ದವಾಖಾನೆಗೆ ಕರೆದುಕೊಂಡು ಹೋದನು. ಅವಳನ್ನು ಪರೀಕ್ಷಿಸಿದ ವೈದ್ಯರು,
ನೀವು ತುಂಬಾ ತಡ ಮಾಡಿದ್ದೀರಿ!. ಈಗ ಪರಿಸ್ಥಿತಿ ಕೈ ಮೀರಿ ಹೋಗಿದೆ ಇನ್ನು
ಈಕೆ ಕೆಲವೇ ದಿನಗಳ ಅತಿಥಿ!’ ಎಂದು ಹೇಳಿದರು. ಕೆಲವೇ ದಿನಗಳಲ್ಲಿ ಮೀನಾ
ತೀರಿಕೊಂಡಳು. ಪ್ರಭಾ ಚಿಕ್ಕ ಮಗು. ಅವಳಿಗೆ ಮನೆಗೆಲಸ, ಅಡಿಗೆ ಮಾಡಲು
ಬಾರದು. ತಾನೇ ಅನ್ನ-ಸಾರು ಮಾಡಲಾರಂಭಿಸಿದನು. ತನಗೆ ಐವತ್ತು ವರ್ಷ  
ತುಂಬುತ್ತಿದೆ!. ಇನ್ನೊಂದು ಮದುವೆಯಾಗಲು, ಮನಸ್ಸು ಒಪ್ಪುತ್ತಿಲ್ಲ. ಅಕಸ್ಮಾತ್ತಾಗಿ
ಮದುವೆಯಾದರೂ ಬಂದವಳು, ಸ್ವಂತ ತಾಯಿಯ ಹಾಗೆ, ಪ್ರಭಾಳನ್ನು ಪ್ರೀತಿಯಿಂದ
ನೋಡಿಕೊಳ್ಳುವಳೆಂಬ ನಂಬಿಕೆಯಿಲ್ಲ. ಅಷ್ಟಿಷ್ಟು ಅಡಿಗೆ ಮಾಡಿಟ್ಟು ಮಗಳನ್ನು
ಶಾಲೆಗೆ ಕಳಿಸಿ, ಮತ್ತೆ ಓದು-ಬರಹದಲ್ಲಿ ನಿರತನಾಗುತ್ತಿದ್ದನು. ಶಾಲೆಯಿಂದ ಬಂದ 
ಬಳಿಕ ಪ್ರಭಾ, ತಂದೆಯ ಜೊತೆ ಮಾತನಾಡದೇ, ತನ್ನ ಹೋಂ ವರ್ಕ್, ಅಭ್ಯಾಸದಲ್ಲಿ
ತೊಡಗುತ್ತಿದ್ದಳು, ರಾತ್ರಿಯಾದೊಡನೆ, ಒಬ್ಬಳೇ ಊಟಮಾಡಿ, ನಿದ್ದೆ ಬಂದೊಡನೆ
ಮಲಗಿಬಿಡುತ್ತಿದ್ದಳು. ಮುಂದೆ  ಒಂದು ದಿನ, ಪ್ರಭಾ ಚಳಿ ಜ್ವರದಿಂದ ಬಳಲಿ,
ಶಾಲೆಗೆ ಹೋಗಲಾರದಷ್ವು ದುರ್ಬಲಳಾಗಿ ಮಲಗಿದಳು. ಗುಳಿಗೆ, ಔಷಧಿಯಿಂದ
ಗುಣವಾಗಲಿಲ್ಲ. ಮಗಳು ಸೊರಗುತ್ತಿರುವುದನ್ನು ಗಮನಿಸಿದ, ತಂದೆಯು ದೊಡ್ಡ
ದವಾಖಾನೆಗೆ ಕರೆದೊಯ್ಯಲು ಸಜ್ಜಾದನು. ‘ಅಪ್ಪಾ  ದೊಡ್ಡ ದವಾಖಾನೆಯೆಂದ
ಮೇಲೆ ಅಲ್ಲಿ ಜನರ ಗದ್ದಲ ಬಹಳ ಇರಬಹುದು, ಅಲ್ಲದೇ ದುಬಾರಿ ಫೀಜು
ಇರಬಹುದು!. ಈಗ ಹೋದರೆ, ಮರಳಿ ಬರಲು ರಾತ್ರಿಯಾಗಬಹುದು! ನಿಮ್ಮ
ಬರವಣಿಗೆಗೆ ತೊಂದರೆಯಾಗಬುಹುದು!. ನಾಳೆ ಹೋಗೋಣ ಬಿಡಿ!’ ಎಂದು
ಮಗಳು ಕ್ಷೀಣ ಸ್ವರದಲ್ಲಿ ಅಂದಾಗ, ಹೇಮಂತನಿಗೆ, ದುಃಖ ಒತ್ತರಿಸಿ ಬಂತು.
ಇಲ್ಲ! ಮಗಳೇ ಹೀಗೆ ನಿರ್ಲಕ್ಷ ಮಾಡಿ ನಿನ್ನ ತಾಯಿಯನ್ನು ಕಳಕೊಂಡೆ! 
ಇರುವ ನಿನ್ನೊಬ್ಪಳನ್ನೂ ಕಳೆದುಕೊಳ್ಳಲು, ನಾನು ಸಿದ್ಧನಿಲ್ಲ!’ ಎಂದು ಅನ್ನುತ್ತಾ ,
  ಹೊರ ನಡೆದು ಆಟೋ ರಿಕ್ಷಾ ತಗೊಂಡು ಬಂದನು. ಮಗಳನ್ನು ಅದರಲ್ಲಿ 
ಕೂಡ್ರಿಸಿಕೊಂಡು, ಪ್ರಸಿದ್ದ  ಹಾಸ್ಪಿಟಲ್ ಕಡೆಗೆ ಹೊರಟನು.

 ವಿಳಾಸವಿಲ್ಲದವನು
‘ನಿಮಗೊಬ್ಬರಿಗೇ ಈ ಮನೆಯಲ್ಲಿ, ಇನ್ಮುಂದೆ  ಇರಾಕಾಗೂದಿಲ್ಲ.
ಬೆಂಗಳೂರಿಗೆ ಬಂದು ನಮ್ಜೊತೆ ಇರ್ರಿ’ ಬೆಂಗಳೂರಿಗೆ ಹಿಂತುರಿಗಿ ಹೋಗುವಾಗ
 ಮಗ_ಸೊಸೆ ಹೇಳಿದ ಮಾತಿದು. ನನ್ನ ಹೆಂಡತಿ ಇದ್ದಾಗಲೂ ಇದೇ ಮಾತನ್ನು
ಆಗಾಗ ಹೇಳತಿದ್ರು ‘ರೀ! ನನಗೆ ಇನ್ನ ದಗದ ನೀಗೂದಿಲ್ಲ. ಅರವತ್ತಯ್ದು  ದಾಟಿದವು.
ಎದ್ದರ ಮೇಲೆಳಾಕಾಗೂದಿಲ್ಲ, ಕೆಳಗೆ ಕೂಡ್ರಲಾಕಾಗೂದಿಲ್ಲ. ತುಂಬಿದ ತಂಬಿಗಿನೂ
_ ಭಾರ ಅನ್ನಸ್ತದ. ನಿಮ್ಮ ಸ್ವಾಭಿಮಾನ, ಹಠಬಿಟ್ಟ ಬಿಡ್ರಿ ನಿಮಗೂ ಎಪ್ಪತ್ತಾದು.
ನಡೆಯೂವಾಗ ನಿಮಗ ಜೋಲಿ ಹೋಗ್ತದ. ಎಲ್ಲೆರ ಬಿದ್ದು ಕೈ-ಕಾಲು ಮುರಕೊಂಡ್ರ
ಏನ  ಗತಿ ಹಸೇದೋ, ಬಿಸೇದೋ! ಎಂಥಾದರೆ ಸೊಸಿ ಮಾಡಿ ಹಾಕ್ತಾಳ.
ಸುಮ್ಮನ ಒಂದು ಕೋಣ್ಯಾಗ ಇದ್ದು ಹರ-ಶಿವ ಅಂತಾ ಕಾಲ ಕಳೆಯೂಣು,
ನಾವು ಬೆಂಗಳೂರಿಗೆ ಹೋಗೂಣು ನಡ್ರಿ.” ನನ್ನಾಕಿ ಸಾಯೂ ತನಕ, ಈ
ಮಾತು ನೂರ ಸಲಾನಾದ್ರೂ ಹೇಳರಬೇಕು. ನಾನು ಆಕೀನ ಮಾತಿಗೆ ಕಿವಿಗೊಟ್ಟಿರಲಿಲ್ಲ.
‘ಶಾರದಾ! ಮುಂದ ಅಲ್ಲಿಗೆ ಹೋದ ಮ್ಯಾಲೆ, ನಾವು ಏನೇನು ತೊಂದರೆ
ಅನುಭವಿಸಬೇಕಾಗೈತಿ ಅನ್ನೂದು ನಿನಗೆ ತಿಳಿಯವಲ್ಲದು. ಹಿರೇರು ಹೇಳ್ತಾರಲ್ಲ
ಗಾದಿ ಮಾತು, ಕೆಮ್ಮುದು ಕೊಟ್ಟು’ ಗುಮ್ಮೂದು ತಗೊಂಡ್ರು’ ಅಂತಾ ಹಾಂಗ 
ಆಗತ್ತ. ಕಷ್ಟನೋ, ಸುಖಾನೋ! ಇಲ್ಲೇ ಇರೂಣು. ನಿನಗೆ ನೀಗಲಾರದ
ಕೆಲಸಗಳನ್ನೆಲ್ಲಾ ನಾ ಮಾಡ್ತೀನಿ, ನಾಷ್ಟಾ-ಊಟ ಹೊಟೆಲ್ಲಾಗಿಂದ ತರ್ತೀನಿ’
ಹೀಗೆ ಸಮಾಧಾನ ಹೇಳ್ಕೋತ್ತ. ಮತ್ತೆ ಅಯ್ದು ವರ್ಷ, ಉತ್ತರ ಕರ್ನಾಟಕದ
ನಮ್ಮ ಪಟ್ಟಣದಲ್ಲೇ, ಸ್ವಂತ ಮನೆಯಲ್ಲಿ ಕಾಲ ಕಳೆದಿವಿ. ನನಗ ಎಪ್ಪತ್ತೈದು ವರ್ಷ

ತುಂಬುವಾಗ’ ಹೆಂಡತಿ ಅಗಲಿದಳು. ನನ್ನದೊಂದು ಕೈಯೋ. ಕಾಲೋ ಅಥವಾ
ಕಣ್ಣೋ ಕಿತ್ತಿ ಹೋದಂಗಾತು! ಒಂಟಿತನ ಅನಾಥ ಪ್ರಜ್ಞೆ  ಕಾಡಲಾರಂಭಿಸಿತು.ಕಿವಿ , ಕಣ್ಣು  ಮಂದ  ಆಗಲಾಕ  
ಆರಂಭವಾಯಿತು . ಶಕ್ತಿ  ಇಲ್ಲ0ದಾಗ ಆಯ್ತು. ಕಳೆದ
ಇಪ್ಪತ್ತು  ವರ್ಷಗಳಿಂದ ನನ್ನನ್ನು  ಹೊತ್ತುಕೊಂಡು ತಿರುಗಾಡಿದ, ಸ್ಕೂಟೀ ಸುಮ್ಮನೇ
ನಿ0ತು ಬಿಟ್ಟಿತು. ಅದನ್ನ ರಸ್ತಾಕ ಎಳದು, ಸ್ಟ್ಯಾಂಡು ಹಚ್ಜಿ ನಿಲ್ಲಿಸೋ ಶಕ್ತಿ
ಇಲ್ಲದಂಗಾತು. ಅದು ಚಾಲೂ ಆದ್ರ  ಓಡಿಸೂವಾಗ ಬ್ಯಾಲನ್ಸ್ ಮೆಂಟೇನ್  
ಮಾಡಾಕಾಗಾವಲ್ದು! ಹೋಟೆಲಿಗೆ ಹೋಗಿ ಬರಲಾಕ ಸಾಧ್ಯವಿಲ್ಲದಷ್ಟು ಪರಿಸ್ಥಿತಿ
ಹದಗೆಟ್ಟಿತು. ಈ ಪರಿಸ್ಥಿತಿಯಲ್ಲಿ  ನನ್ನನ್ನು ಭೆಟ್ಟಿಯಾದ, ಗೆಳೆಯ ಗುರಪ್ಪ, ‘ಇಷ್ಟ  
ದಿವಸ “ಶಕ್ತಿಯಿತ್ತು , ನಡೀತು. ಇನ್ನ ನೀ ಒಬ್ಬನ ಇಲ್ಲಿ ಇರಾಕಾಗೂದಿಲ್ಲ!. ನೀನು
ಮಗನ ಹತ್ರ  ಇರೊದೆ  ಒಳ್ಳೆಯದು. ಮಗನಿಗೆ ಪೋನು ಮಾಡು. ಬಂದು
ಕರಕೊಂಡು ಹೋಗ್ತಾನೆ.’ ನಾನು ನಿಸ್ಸಹಾಯಕತೆಯಿಂದ, ನಿಟ್ವುಸಿರು ಬಿಟ್ಟೆ ‘ಗುರಪ್ಪ  
ನನಗೆ ಅಲ್ಲೆ ನೆಮ್ಮದಿ ಸಿಗೂದಿಲ್ಲ. ನನ್ನಾಕಿ ಕೂಡ ನನ್ನನ್ನೂ  ವಿಧಿ  ಕರಕೊಂಡು
ಹೊಗಿದ್ರ  ಬಾಳ ಛಲೋ ಇತ್ತು.ನಾನು ಇನ್ನು ಯುವ ಸುಖಕ್ಕಾಗಿ ಬದುಕಬೇಕು
“ಹುಟ್ಟಿ ಬ0ದ ಜನ್ಮ ಅಷ್ಟು  ಸುಲಭವಾಗಿ ಹೋಗೋದಿಲ್ಲ . ನೀನು  ಲೋಕಾನೆ
ತಿಳಿದೊನು! ಸಾವಿರಾರು ಗ್ರ೦ಥಗಳನ್ನು ಓದಿದೋನು, ನೂರಾರು ಲೇಖನಗಳನ್ನು
 ಬರೆದವನು . ಉತ್ತಮ ಸಾಹಿತಿ ಅ0ತಾ,  ರಾಜ್ಯದ  ತು೦ಬಾ ಹೆಸರು  ಮಾಡಿದವನು .
ನಿನಗ ನಾ ಏನು ಬುದ್ಧಿ ಹೇಳಲಿ.  ನಿನಗೆ  ಸ೦ಕೊಚ  ಆದ್ರ  ಹೇಳು  ಪೋನು
ಹಚ್ಚಿಕೊಡು , ನಾನೇ ನಿನ್ನ  ಪರವಾಗಿ, ನಿನ್ನ ಮಗನ  ಕೊಡ  ಮಾತಾಡ್ತೀನಿ .
ಅವನ ಮಾತು ನಿಜ ಅನ್ನಿಸ್ತು. ಮೊಬೈಲು ನಂಬರು ಒತ್ತಿಕೊಟ್ವೆ ರಿಂಗಾಯ್ರು. 
ಮಗನ ಜೊತೆ  ಮಾತಾಡಿ, ಒಂದರೆಡು ದಿನಗಳಲ್ಲೆ ಬಂದು, ನನ್ನನ್ನು  ಕರಕೊಂಡು
ಹೋಗಲು ತಿಳಿಸಿದನು. ಮಗನು ಬಂದು, ಅವರಸದಲ್ಲಿಯೇ ಸ್ಕೂಟಿ ಮಾರಾಟ
ಮಾಡಿದನು. ಮನೆಯ ಎಲ್ಲಾ ಸಾಮಾನುಗಳನ್ನು  ಒಂದು  ಕೋಣೆಯೊಳಗೆ   
ತುಂಬಿದನು. ಮನೆಯನ್ನು ಬಾಡಿಗೆ ಕೊಡಲು, ಗುರಪ್ಪನಿಗೆ  ತಿಳಿಸಿದನು .ಅಯ್ದು  
ನೂರಕ್ಕೂ ಮೀರಿದ ಪುಸ್ತಕಗಳನ್ನು , ಮೂರ್ನಾಲ್ಕು  ದೊಡ್ಡ  ಚೀಲಗಳಲ್ಲಿ  ತುಂಬಿ , 
ಒಂದೆರಡು ಆಟೋಗಳಲ್ಲಿ  ಲೈಬ್ರರಿಗೆ  ಉಚಿತವಾಗಿ  ಕೊಟ್ಟು ಬಂದನು . ಯಾಕೆಂದರೆ,
ರೂಮಿನಲ್ಲಿಡಲು ಜಾಗೆಯಿರಲಿಲ್ಲ. ಅವುಗಳಲ್ಲಿ ನಾನು  ಬರೆದ  ಅನೇಕ  ಪುಸ್ತಕಗಳಿದ್ದವು .
ಅವುಗಳನ್ನೆಲ್ಲ ನಿರ್ದಯವಾಗಿ ಹೊರಗೊಯ್ಯುವಾಗ , ಕರಳು ಚುರ್ರೆ೦ದಿತು .ಪುಸ್ತಕಗಳ  
ಮೇಲಿನ ವ್ಯಾಮೋಹ ನನಗೆ ಬಲವಾಗಿತ್ತು. ಮಹತ್ವವೆನಿಸಿದ ಪುಸ್ತಕಗಳನ್ನಾಯ್ತು
ಬ್ಯಾಗಿಗೆ  ತುಂಬುವಾಗ, ಮಗನು ‘ಏನಪ್ಪಾ  ಇವುಗಳನ್ನೆಲ್ಲಾ ಸುಮ್ನೇ ಯಾಕ

ಭಾರ ಮಾಡ್ತೀ ಇಲ್ಲೇ ಎಸೀ ಬಾರ್ದಾ!’ ಎಂದು ಅಸಹನೆಯಿಂದ ಅಂದಾಗ.
ನನಗೆ  ದು೦ಖ  ಉಕ್ಕಿ  ಬಂತು . ಸಾಹಿತ್ಯದ ಗಂಧವಿಲ್ಲದವನಿಗೆ ಪುಸ್ತಕಗಳ ಪ್ರೀತಿ  
 ಎಂಥದು ಎಂಬುದು ಅವನಿಗೇನು ಗೊತ್ತು! ಅದನ್ನು ಸಾಹಿತಿಗಳೇ ಬಲ್ಲರು.
ಕೊನೆಯಲ್ಲಿ ಆಟೋದಲ್ಲಿ ಕುಳಿತೊಡನೆ, ಕಣ್ಣೀರು ಉಕ್ಕಿ ಬಂದವು. ನನ್ನ ಸಂಕಟವನ್ನು
ಅರ್ಥ  ಮಾಡಿಕೊಂಡಿದ್ದ  ಗುರುಪ್ಪನ ಕಣ್ಣುಗಳೂ ಒದ್ದೆಯಾದವು . ಕುರಿಯ ಮರಿಯು
ಕಟುಕನ ಹಿಂದೆ ಹೋಗುವಾಗಿನ ದೃಶ್ಯ ನೆನಪಾಯಿತು. ಮಾತು ಹೊರಬಾರದೇ,
ಸಂಕಟದಲ್ಲಿ, ಗುರಪ್ಪನ ಕೈ ಹಿಡಿದು ಹಣೆಗೆ ಒತ್ತಿಕೊಂಡೆ, ಬಸ್ ನಲ್ಲಿ  ಕುಳಿತಾಗ,
ಮಂಕು ತಿಮ್ಮನ ಕಗ್ಗದ ಸಾಲುಗಳು ನೆನಪಾಗಿ, ಬದುಕು ಜಟಕಾ ಬಂಡಿ,
ವಿಧಿಯದರ ಸಾಹೇಬ, ಕುದುರೆ ನೀನ್. ಅವನು ಪೇಳ್ದಂತೆ ಪಯಣಿಗರು
ಮದುವೆಗೋ, ಮಸಣಕೋ, ಹೋಗೆಂದಕಡೆಗೋಡು ಪದ ಕುಸಿಯೆ ನೆಲವಿಹುದು-
ಮಂಕು ತಿಮ್ಮ’ ಅಂತೂ ಮರುದಿವಸ ಮುಂಜಾನೆ ಬೆಂಗಳೂರು ಮಹಾನಗರಿಯನ್ನು
ಸೇರಿದೆ. ಎಲ್ಲವೂ ಅಪರಿಚಿತ, ಮನೆಯಲ್ಲಿ ನನಗೆ ಸೇರಿದ್ದು ಯಾವುದೂ ಇಲ್ಲ!
ನನ್ನ ಸ್ವಾತಂತ್ರ ಉತ್ಸಾಹ, ನಗೆ ಎಲ್ಲವೂ ಮಾಯವಾದಂತೆನಿಸಿತು. ನನಗೊಂದು
ಪ್ರತ್ಯೇಕವಾದ ಕೋಣೆಯನ್ನು ಬಿಟ್ಟುಕೊಟ್ಟರು. ಅದೇ ನನ್ನ ವಿಶಾಲ ಜಗತ್ತಾಯಿತು.
ಮಗ_ಸೊಸೆ ಇಬ್ಬರೂ ಉದ್ಯೋಗದಲ್ಲಿ ಇದ್ದುದರಿಂದ, ಮನೆಸ್ವಲ್ಪ ದೊಡ್ಡದಾಗಿಯೇ
ಇತ್ತು. ನಡುರಾತ್ರಿಯಲ್ಲಿ ಎದ್ದಾಗ, ತೊಂದರೆಯಾಗಬಾರದೆ೦ದು, ವಿದ್ಯುತ್
ಬಟನ್ ಗಳನ್ನು ತೋರಿಸಿಕೊಟ್ಟರು. ಆ ಮನೆಯಲ್ಲಿ ನಾನೊಬ್ಪ ಅತಿಥಿ ಅನ್ನುವದಕ್ಕಿಂತ
ಆಸ್ಪತ್ರೆಯ ರೂಮೊಂದರಲ್ಲಿ, ಆಡ್ಮಿಟ್ ಆದ ರೋಗಿಯಂತಾದೆ. ಇಬ್ಬರು ಮೊಮ್ಮಕ್ಕಳು.
ಹಿರಿಯವಳು ಎಸ್.ಎಸ್.ಎಲ್.ಸಿ . ಕಿರಿಯವನು ಎಂಟನೆಯ ತರಗತಿಯಲ್ಲಿ
ಓದುತ್ತಿದ್ದಾರೆ. ನನ್ನೊಡನೆ ಹೆಚ್ಜಿಗೆ ಮಾತಾಡಲು, ಮನೆಯಲ್ಲಿ ಯಾರಿಗೂ ಪುರುಸೊತ್ತು
ಇಲ್ಲ ಹಾಗೂ ವಿಷಯವೂ ಇಲ್ಲ. ಹಗಲೆಲ್ಲ ಮಕ್ಕಳು ಸ್ಕೂಲಗಳಲ್ಲಿ ಸಂಜೆ ಬಂದ
ಬಳಿಕ ಮತ್ತೆ ಟ್ಯುಷನ್ ಗೆ ,  ಮಗಸೊಸೆ ಹಗಲೆಲ್ಲ ಕಚೇರಿಗಳಲ್ಲಿ, ಸಂಜೆ ಬಂದ
ಬಳಿಕ, ಆಯಾಸ, ಒಲ್ಲದ ಮನಸ್ಸಿನಿಂದ, ನನಗಾಗಿ ಒಂದಿಷ್ಪು, ಅನ್ನ-ಸಾರು
ಬೇಯಿಸುವುದು. ಬೇಸರವಾದಾಗಲೆಲ್ಲ, ಹೊಟೆಲ್ಲುಗಳಲ್ಲಿ ತಿನಿಸು-ಊಟ ಅವರಿಗೆ
ರುಧಿ ಯಾಗಿರಬಹುದು. ನಾನು ಬಂದ ಬಳಿಕ ಇದೆಲ್ಲ ಕೊಂಚ ಕಡಿಮೆಯಾಗಿತ್ತು.
ಆದರೂ, ಸೊಸೆಯು ಸಂಜೆ ಬರುವಾಗ, ಟಿಫನ್ನು ಮುಗಿಸಿಕೊಂಡೇ ಬರುತ್ತಿದ್ದಳೇನೋ.
ಯಾಕಂದರೆ, ‘ನನಗೆ ಹಸಿವಿಲ್ಲ’ವೆನ್ನುತ್ತಾ, ಒಂದಿಷ್ಟು ಹಣ್ಣು ತಿಂದು  ಗ್ಲಾಸ್  ಹಾಲು  
ಕುಡಿದು ಮಲಗುವದೇ ಜಾಸ್ತಿ. ರಾತ್ರಿ  ಒಂಭತ್ತು ಗಂಟೆಗೆ, ಅವರೆಲ್ಲ  ನಿದ್ದೆಗೆ
ಜಾರುತ್ತಿದ್ದರು. ಕೆಲಸದ ಒತ್ತಡ, ಅಯಾಸದಿಂದಾಗಿ ಮಲಗಿದೊಡನೆ, ಗೊರಕೆ

ಶಬ್ದಕೇಳಿ ಬರುತ್ತಿತ್ತು. ರಾತ್ರಿ  ಎರಡೋ, ಮೂರೋ ಗಂಟೆ ಸುಮಾರು, ಆಯಾಸ 
 ಹಗುರಾದ ‘ಬಳಿಕ, ಅವರು ಮಲಗಿದ ಪಕ್ಕದ ಬೆಡ್ ರೂಮುನಿಂದ, ಮಂಚ
ಕಿರಿಗುಟ್ಟುವ  ಸದ್ದು .ಆ ನೀರವ ವಾತಾವರಣದಲ್ಲಿ, ನಿದ್ದೆಯಿಲ್ಲದೇ ಹೊರಳಾಡುವ
ನನಗೆ ಮುಜುಗರವುಂಟು ಮಾಡುವದಲ್ಲದೇ, ನನ್ನ ಕಳೆದುಹೋದ ಅಂದಿನ
ಮಧುರ ರಾತ್ರಿಗಳನ್ನು ನೆನಪಿಸುತ್ತಿತ್ತು. ವಯಸ್ಸಿನ ಪ್ರಭಾವ, ನಿದ್ರೆಯ ಅಭಾವ .
ಬೆಳಗಿನ ಯಾವುದೇ ಸಮಯದಲ್ಲಿಯೂ ಎಚ್ಚರವಾಗುತ್ತಿತ್ತು. ಸೊಸೆ  ಮೊಮ್ಮಕ್ಕಳಿಗೆಲ್ಲ
ಏಳು ಗಂಟೆಗೆ ಬೆಳಗಾಗುತ್ತಿತ್ತು. ಮಗನು ಕೊಂಚ ಬೇಗನೆದ್ದು ,  ಹಾಲು , ದಿನಪತ್ರಿಕೆ  
ತರುವ ಅಭ್ಯಾಸವಿತ್ತು. ಮನೆಯ ಮುಂದಿನ ರಸ್ತೆಯಲ್ಲಿ ನಾನು , ‘ಬೆಳಗಿನ  ನಡಿಗೆ’
ಕೈ ಕೋಲಿನ ಆಸರೆಯೊ೦ದಿಗೆ ಮಾಡುತ್ತಿದ್ದೆ. ನನಗೆ ಬಿಡಿ ಸಿಗರೇಟಿನ  
ಅಭ್ಯಾಸವಿರಲಿಲ್ಲ , ಆದರೆ, ಚಹಾ ಸೇವನೆಯ ಅಭ್ಯಾಸ ಕಡಿಮೆಯಾಗಿರಲಿಲ್ಲ.
ಮೊಮ್ಮಕ್ಕಳಿಬ್ಬರೂ ಶಾಲೆಯ ವೇಷ ಧರಿಸಿ, ಒಂಭತ್ತು ಗಂಟೆಯೊಳಗೆ ಹೋದರೆ,
ಮಗನು 8  ಗಂಟೆಗೇ ಹೊರಡುತ್ತಿದ್ದನು. ಬೆಳಗಿನ  ಅಗತ್ಯ  ಹಾಗು  ಅನಿವಾರ್ಯ
ಕೆಲಸಗಳನ್ನೆಲ್ಲ ಅವಸರದಿಂದ ಮುಗಿಸಿ, ಸೊಸೆ ಒಂಭತ್ತಕ್ಕೆ ಹೊರಡುತ್ತಿದ್ದಳು. ನನ್ನ
ಸಲುವಾಗಿ, ಬೆಳಗಿನ ಉಪಹಾರ ಹಾಗೂ ಮಧ್ಯಾಹ್ನದ ಊಟಕ್ಕಾಗಿ ತನಗೆ
ಸಾಧ್ಯವಿರುವ ಐಟೆಮ್ಸ್ ಅವಸರದಲ್ಲಿ ತಯಾರಿಸಿ, ಮುಚ್ಜಿಟ್ಟು ಹೋಗುತ್ತಿದ್ದಳು. 
 ಬಳಿಕ ಮನೆಯಲ್ಲಿ  ನಾನು ಏಕಾಂಗಿ ಸ್ನಾನ ಮುಗಿಸಿ. ಉಪಹಾರ ಮಾಡಲು –
 ಬಂದಾಗ, ವಾರದ ಬಹುತೇಕ ದಿನಗಳಲ್ಲಿ, ಹಿಂದಿನ ರಾತ್ರಿಯುಳಿದಿದ್ದ, ಅನ್ನಕ್ಕೆ
 ಬಿಸಿ ಒಗ್ಗರಣೆಯ ಲೇಪನಮಾಡಿ, ಅದನ್ನು ‘ಚಿತ್ರಾನ್ನ’ವನ್ನಾಗಿ ಮಾಡಿ ಇಡುತ್ತಿದ್ದಳು.
ನನಗೆ ಸರಿಯೆನಿಸುತ್ತಿರಲಿಲ್ಲ. ಅದನ್ನು ಕಂಪೌಂಡಿನ ಪಕ್ಕ ಸುರಿದಾಗ, ನಾಯಿ
ತಕ್ಷಣ  ಬಂದು  ಖಾಲಿ  ಮಾಡುತ್ತಿತ್ತು . ನಾನು,ನಿಧಾನ ಹಾಗೂ ಎಚ್ಜರಿಕೆಯಿಂದ,
ಮೆಲ್ಲನೆ ಹತ್ತಿರದಲ್ಲಿಯ ಹೊಟೆಲ್ಲಿಗೆ ಹೋಗಿ , ಇಡ್ಲಿ –ಸಾ೦ಬಾರು  ಅಥವಾ  ಉಪ್ಪಿಟ್ಟು ,
ದೋಸೆ ತಿಂದು ಮನೆ ಸೇರುತ್ತಿದ್ದೆ. ಸಾಹಿತ್ಯ ಹಾಗೂ ಸ೦ಗಿತಕ್ಕೆ , ಒಂಟಿತನ
ನಿವಾರಿಸುವ ಶಕ್ತಿಯಿದೆ. ಇವೆರಡು ನನ್ನ ಆತ್ಮೀಯ ಸಂಗಾತಿಗಳಾದವು. ಹೊರಗಡೆ
ವಿಚಾರಿಸಿದಾಗ  ಒಂದು ಕಿಲೋ ಮೀಟರು ದೂರದಲ್ಲಿ, ಒಂದು ಸಾರ್ವಜನಿಕ
ಗ್ರಂಥಾಲಯವಿರುವದಾಗಿ ಗೊತ್ತಾಯಿತು. ಹನ್ನೊಂದು  ಗಂಟೆಗೆ ,  ಅಲ್ಲಿಗೆ  ಹೋಗಿ
ಅನೇಕ ಸಾಪ್ತಾಹಿಕ, ದೈನಿಕ, ವಿಶೇಷಾಂಕಗಳನ್ನು ಓದಲಾರಂಭಿಸಿದೆನು . ಪತ್ರಗಳು
ನಿಂತು ಹೋದವು. ಇದೊಂದು ಕೊರಗು, ಕಾಡಲಾರಂಭಸಿತು. ಅಂಚೆ ಕಛೆರಿಯಲ್ಲಿ,
ನನ್ನ ಹೆಸರಿಗೆ ಒಂದು ಪೋಸ್ಟ್ ಬಾಕ್ಸ್  ತೆರೆದೆ. ಎರಡು_ಮೂರು ದಿನಗಳಿಗೊಮ್ಮೆ,
ಆಟೋದಲ್ಲಿ  ಹೋಗಿ, ನನ್ನ ಹೆಸರಿಗೆ ಬಂದಿರುವ ಪತ್ರಗಳನ್ನು ತರಲಾರಂಭಿಸಿದೆನು.

ವಿಳಾಸವಿಲ್ಲದ, ನನ್ನಂಥವರಿಗೆ ವಿಳಾಸ ಸೌಲಭ್ಯ ಒದಗಿಸಿರುವ ಅಂಚೆ ಇಲಾಖೆಗೆ
ಮನಸ್ಸಿನೊಳಗೇ ಧನ್ಯವಾದಗಳನ್ನು ಅರ್ಪಿಸಿದೆನು. ನನ್ನಬಳಿ ಎ.ಟಿ.ಎಂ. ಕಾರ್ಡ್
ಇದ್ದುದರಿಂದಾಗಿ, ಬಹಳ ಅನುಕೂಲವಾಯಿತು. ರಾಜ್ಯದ ಯಾವುದೇ
ಮೂಲೆಯಲ್ಲಿದ್ದರೂ, ಬೇಕಾದಾಗ ಹಣ ನೀಡುವ ಈ ಸೌಲಭ್ಯಕ್ಕಾಗಿ ನೀಡುವ,
ಬ್ಯಾಂಕಿನ ಅಧಿಕಾರಿಗಳಿಗೂ ಧನ್ಯವಾದಗಳನ್ನರ್ಪಿಸಿದೆನು. ಪ್ರತಿ ತಿಂಗಳು, ಹತ್ತು
ಸಾವಿರಿದಷ್ಟು ಪೆನ್ಶನ್  ಸಿಗುತ್ತಿತ್ತು. ಸಾಯುವವರೆಗೆ ನನ್ನಂಥ  ವೃದ್ಧರಿಗೆ ನೀಡುವ 
ಈ ದಾನವು, ‘ಮಹಾ ದಾನ’ವೆಂದು, ಸರಕಾರದ ಉಪಕಾರವನ್ನೂ ಸ್ಮರಿಸಿದೆನು.
 ಪತ್ರಿಕೆಯಲ್ಲಿ, ‘ನಗರದಲ್ಲಿ ಇಂದಿನ ಕಾರ್ಯ್ರಕ್ರಮಗಳ’ ಪಟ್ಟಿನೋಡಿ, ಹತ್ತಿರವಿದ್ದುದು
ಗೊತ್ತಾದರೆ, ಆಟೋದಲ್ಲಿ ಹೋಗಿ, ಪ್ರೇಕ್ಷಕನಾಗಿ ಕುಳಿತುಕೊಳ್ಳಲಾರಂಭಿಸಿದೆನು.
ಬಹುತೇಕ ಸಮಾರಂಭಗಳಲ್ಲಿ ಮಧ್ಯಾಹ್ನದ ಊಟ ಅಥವಾ ಉಪಹಾರದ ವ್ಯವಸ್ಥೆ
ಇರುತ್ತಿತ್ತು. ಉಚಿತವಾಗಿ ಕೆಲವು ಪುಸ್ತಕಗಳು ಸಮಾರಂಭದಲ್ಲಿ ಸಿಗುತ್ತಿದ್ದವು.
ಇಂದಿನ ದಿನ ಮಾನಗಳಲ್ಲಿ ಕೊಂಡು ಓದುವವರು ತೀರಾ ಕಡಿಮೆ ಹಾಗೂ
, ಸಮಾರಂಭಕ್ಕೆ ಪ್ರೇಕ್ಷಕರೂ ಕಡಿಮೆ. ಬಹುಷಃ ಇದೇ ಕಾರಣಕ್ಕೆ, ಈ ಉಚಿತ
ವ್ಯವಸ್ಥೆ ಇರಬಹುದು. ಆಗಾಗ ನನ್ನ ನೆಚ್ಚಿನ ಸಾಪ್ತಾಹಿಕ, ದೈನಿಕ, ಮಾಸಿಕಗಳಲ್ಲಿ
ಮತ್ತೆ ನನ್ನ ಲೇಖನಗಳು ಪ್ರಕಟವಾಗಲಾರಂಭಿಸಿದವು. ಪ್ರಕಟವಾದ ನನ್ನ
ಲೇಖನಗಳನ್ನು ಕಂಡಾಗ, ಖುಷಿಯಾಗುತ್ತಿತ್ತು. ಲೇಖಕನಾದವನಿಗೆ, ಬಹುಷಃ 
ಇದಕ್ಕಿಂತ ಹಿರಿದಾದ ಖುಷಿ ಬೇರೊಂದಿರಲಿಕ್ಕಿಲ್ಲ. ಊಟ, ಉಪಹಾರ ನನಗೆ
ಪಚನವಾಗುವದಿಲ್ಲ, ಕೆಡಿಸುವದು ಬೇಡವೆಂದು, ಸೊಸೆಗೆ ತಿಳಿ ಹೇಳಿ, ಕಾಟಾಚಾರಕ್ಕೆ  
ಅತ್ಯಲ್ಪ ಪ್ರಮಾಣದ ಅನ್ನ ಬೇಯಿಸಿಡಲು ಆಗ್ರಹಿಸಲಾರಂಭಿಸಿದೆನು ಅವಳಿಗೂ
ಇದು ಸಹಕಾರಿಯಾಯಿತು. ಹತ್ತು ಸಾವಿರದಷ್ಟು ಪೆನ್ಶನ್  ಹಣ ನನಗೊಬ್ಬನಿಗೆ
ಬೇಕಾಗಿಲ್ಲವೆಂಬ, ಲೆಕ್ಕಾಚಾರ ಅವರಿಗೆ ಪತ್ತೆ ಹತ್ತಿತ್ತು.ಅದರಲ್ಲಿ ಅಯ್ದಾರು
ಸಾವೀರದಷ್ಟು ಮಗ ಕೇಳಿ ಪಡೆಯಲಾರಂಭಿಸಿದನು. ಬೆಂಗಳೂರಿಗೆ ಬಂದು
ಮತ್ತೊಂದು ವರ್ಷ ಕಳೆಯುವಷ್ಟರಲ್ಲಿ, ಕಾಲು ಊತುಕೊಂಡು, ನಡೆಯಲಾರದಂತಹ
ಪರಿಸ್ಥಿತಿ ಉಂಟಾಯಿತು. ಎ.ಟಿ.ಎಂ. ಗುಪ್ತ ಸಂಖ್ಯೆಯ ಪಿನ್ ಕೋಡ್ ಮಗನಿಗೆ 
ತಿಳಿಸಿ. ಕಾರ್ಡ್ ಅವನಿಗೊಪ್ಪಿಸಿದೆ. ‘ನಿನಗೆ ಅವಶ್ಯವಿದ್ದಾಗ ಕೇಳು, ಕೊಡ್ತೀನಿ’
ಅಂತಾ ಹೇಳಿ ಪೆನ್ಶನ್  ಹಣ ತಾನೇ ಇಟ್ಟುಕೊಳ್ಳಲಾರಂಭಿಸಿದನು. ಇಲ್ಲಿಗೆ ನನ್ನ
ಆರ್ಥಿಕ ಸ್ವಾತಂತ್ರ ಮೂಲೆಗುಂಪಾಯಿತು. ಶಾರೀಕ ತೊಂದರೆಗಳೊಂದಿಗೆ, ಮಾನಸಿಕ
ವ್ಯಾಧಿ ಕೈ ಜೋಡಿಸತೊಡಗಿತು. ಕೇಳಿದಾಗ ಅಷ್ಠಿಷ್ಟು ಹಣ ಮಗ ಕೊಡುತ್ತಿದನಾದರೂ,
ಎಲ್ಲಿಗೆ ಹೋಗಲೀ ಏನು ತರಲೀ ಇದ್ದಷ್ಟು ಹಣ ಜೇಬಿನಲ್ಲಿ ಸುರಕ್ಷಿತವಾಗಿ,

ಜಿಪುಣನ ಸಂಪತ್ತಾಯಿತು. ರಾತ್ರಿ ನಿದ್ರೆ ಬಾರದೇ ಲೈಟು ಹಾಕಿ, ಓದಿನ ಮಧ್ಯದಲ್ಲಿ
ಮತ್ತೆ ಗೊತ್ತಿಲ್ಲದಂತೆ, ತೂಕಡಿಸುವದನ್ನು ಗಮನಿಸಿದ ಸೊಸೆ, ಮೊಮ್ಮಕ್ಕಳು,
ಮಗನೆದುರು ಹೇಳಿ, ಇಡೀ ರಾತ್ರಿ ಲೈಟು ಉರೂತಾರೆ ಸುಮ್ಮನೇ ಕೆ.ಇ.ಬಿ.ಗೆ.
ದಂಡ!. ಲೈಟು ಆರಿಸಿ ಮಲಗಲು ಹೇಳ್ರಿ’ ಸೊಸೆಯ ಪ್ರಲಾಪ ಕೇಳಿಸಿಕೊಂಡೆ.
ಮಗ ಇದನ್ನು ತನ್ನ ಮಾತಿನ ಮೂಲಕ ಎಚ್ಜರಿಕೆ ಕೊಡಲಾರಂಭಿಸಿದನು. ನನ್ನ
ಮರೆವು ಹಾಗೂ ದುರ್ಬಲತೆಯಿಂದಾಗಿ, ಇಂಥಹ ಮಾತುಗಳನ್ನು
ಕೇಳಿಸಿಕೊಳ್ಳಬೇಕಾಯಿತು. ಇದರಿಂದಾಗಿ ಮನಸ್ಸಿಗೆ ಬೇಜಾರಗತೊಡಗಿತು.
ದಿನಗಳೆದಂತೆ ಯಾರಿಗೂ ಬೇಡವಾದ ನಿರುಪಯುಕ್ತ ವಸ್ತುವಾದೆನು. ಮನೆಗೆ,
ಯಾರಾದರೂ ಅಪರಿಚಿತರು ಬಂದರೆ, ಅವರೊಂರಿಗೆ ಔಪಚಾರಿಕವಾಗಿಯೂ,
ಏನೂ ಮಾತನಾಡುವ ಸಾತಂತ್ರ, ಅಗತ್ಯ ನನಗಿಲ್ಲವಾಯಿತು. ನನಗೆ ಡಾ.
ಎ.ಪಿ.ಜೆ.ಕಲಾಮ್  ಅವರ ಮಾತು ನೆನಪಾಗುತ್ತದೆ. ಅವರ ಹುಟ್ಟು ಹಬ್ಪದ
ದಿನದಂದು, ಅವರ ಅಭಿಮಾನಿಯೊಬ್ದರು ಹೂವಿನ ಬುಕೆ ಅರ್ಪಿಸುತ್ತಾ ‘ದೇವರು
ನಿಮಗೆ ಶತಾಯುಷ್ಯ ನೀಡಲಿ’ ಎಂದು ಹಾರೈಸಿದಾಗ, ‘ಅವಯವಗಳೆಲ್ಲ
ನಿಯಂತ್ರಣದಲ್ಲಿರುವಾಗಲೇ ನಿರ್ಗಮಿಸುವದು ಒಳ್ಳೆಯದು. ನನ್ನ ಅವಯವಗಳೆಲ್ಲ
ನಿಷೃಯಗೊಂಡು, ಪರಾವಲಂಬಿಯಾಗಿ, ಇತರರಿಗೆ ತೊಂದರೆ ಕೊಡುತ್ತಾ  ಬದುಕುವ
ಆ ಶತಾಯುಷ್ಯ ನನಗೆ ಬೇಕಾಗಿಲ್ಲ! ಎಂದು, ನಸು ನಗುತ್ತಾ ಉತ್ತರಿಸಿದರಂತೆ.
ಅಂಥಹ ಬದುಕು ಯಾರಿಗೆ ಬೇಕು ನಾಲ್ಕು ದಶಕಗಳಿಂದ ಪ್ರಜ್ಞೆ, ಮಾತು,
ಆಹಾರ, ದೃಷ್ಟಿಯಿಲ್ಲದೇ, ಆಸ್ಪತ್ರೆಯ ಒಂದು ಕೋಣೆಯಲ್ಲಿ, ಉಸಿರಾಟದ ಅರಿವೂ
ಇಲ್ಲದ ಶವದಂತೆ ಮಲಗಿರುವ, ಮಹಿಳೆಯ ಸಂಬಂಧಿಗಳು, ದಯಾ ಮರಣ
ಹೊಂದಲು, ಪರವಾಣಿಗೆ ಕೋರಿ ಸುಪ್ರಿ೦  ಕೋರ್ಟಿಗೆ ಮೊರೆ ಹೋದಾಗ, ಅವರ
ಬೇಡಿಕೆಯನ್ನು ನ್ಯಾಯಾಲಯ ತಿರಸ್ಕರಿಸಿತಂತೆ!. ವಿಧಿಯು ಬದುಕನ್ನು ಮೂರಾಬಟ್ಟೆ
ಮಾಡಿದಾಗ, ಸಾಯುವ ಹಕ್ಕೂ ಇಲ್ಲ!. ಇದು ಶೋಚನೀಯ. ನಾನು  ಮನೆಯಲ್ಲಿ
ಬೇಸರವಾದಾಗಲೆಲ್ಲ, ಒಂದು ಕಿಲೋ ಮೀಟರು ದೂರದಲ್ಲಿರುವ, ಲೈಬ್ರರಿಗೆ
ಹೋಗುವ ಅಭ್ಯಾಸವಿತ್ತು. ಆ ದಿವಸವೂ ಕೂಡಾ, ಹನ್ನೊಂದು ಗಂಟೆಯ ಹೊತ್ತಿಗೆ
ಮನೆಯಿಂದ ಹೊರನಡೆದು, ಆಟೋ ಹಿಡಿದು ಹೋಗಿ, ಲೈಬ್ರರಿಯಲ್ಲಿ ಕುಳಿತೆ.
ಯಾಕೋ ಏನನ್ನೂ ಓದಲು ಉತ್ಸಾಹ ಬರಲೊಲ್ಲದು. ಮನಸ್ಸಿಗೆ ಸಮಾಧಾನವಿಲ್ಲ
ಹೊಟ್ಟೆಯಲ್ಲಿ ಒಂಥರಾ ಸಂಕಟ. ಟೇಬಲ್ ಮೇಲೆ ಹಣೆಯಿಟ್ಟು ಕುಳಿತದ್ದಷ್ಟೇ  
ಗೊತ್ತು. ಮುಂದೇನಾಯಿತೆಂಬುದು ಗೊತ್ತಾಗಲಿಲ್ಲ!.

“ಮುಂದೇನಾಯಿತೆಂಬುದನ್ನು ನಾನು ಹೇಳುತ್ತೇನೆ. ನಾನು ಗ್ರಂಥಪಾಲಕ
ಈ ಕಥಾನಾಯಕನು ದಿನಾಲು ನಮ್ಮ ಗ್ರ೦ಥಾಲಯಕ್ಕೆ ಬರುತ್ತಿದ್ದನು. ವಯಸ್ಸು
80 ರ ಆಚೆ-ಈಚೆ ಇರಬಹುದು. ಭಾಷೆ-ವೇಷಗಳಿಂದ ಗುರ್ತಿಸುವದಾದರೆ, ಉತ್ತರ
ಕರ್ನಾಟಕದವನು ಎನ್ನಬಹುದು. ತಮ್ಮ ಮಗನೋ ಮಗಳೋ ಇಲ್ಲಿ ಹತ್ತಿರದ
ಏರಿಯಾದಲ್ಲಿ ಇದ್ದಿರಬಹುದು. ಅವರ ಆಶ್ರಯದಲ್ಲಿ ಕಳೆದ ಕೆಲವು  ವರ್ಷಗಳಿಂದ
ಇದ್ದಿರಬಹುದು. ಮನೆಯಲ್ಲಿ ಹೊತ್ತು ಕಳೆಯಲಾಗದೇ, ಗ್ರಂಥಾಲಯದಲ್ಲಿ ದಿನದ
ಹೆಚ್ಚಿನ ಸಮಯವನ್ನುಇಲ್ಲಿ ಕಳೆಯುತ್ತಿದ್ದರು. ಟೇಬಲಿಗೆ ಹಣೇ ಹಚ್ಚಿ ಕುಳಿತವರು,
ಎಚ್ಚರಗೊಳ್ಳಲೇ ಇಲ್ಲ!. ಕುಳಿತಲ್ಲಿಯೇ ಅವರ ಉಸಿರು ನಿಂತಿತ್ತು. ಪೋಲೀಸ್
ಸ್ಟೇಶನಗೆ ಪೋನ್ ಮೂಲಕ ತಿಳಿಸಿದೆ. ಇನ್ಸ್ಪೆಕ್ಟರ್ ಬಂದು, ಸಹಜ ಸಾವು
ಎಂದು ರಿಪೊರ್ಟ್ ಬರೆದುಕೊಂಡರು.ಸಂಬಂಧಿಗಳನ್ನು ಸಂಪರ್ಕಿಸಲಾಗಲಿಲ್ಲ.
ಅವರನ್ನು ಹತ್ತಿರದಿಂದ ಬಲ್ಲವರು ಯಾರೂ ಇರಲಿಲ್ಲ. ಅವರ ಬಳಿ ಯಾವುದೆ  
ಪೋನ್ ಸಂಖ್ಯೆ ಇರಲಿಲ್ಲ. ‘ಅನಾಥ  ಶವ’ ಎಂದು ದಾಖಲಿಸಿ, ಶವ ಸಾಗಿಸುವ
ವಾಹನ ತರಿಸಿ, ವಿದ್ಯುತ್ ಚಿತಗಾರಕ್ಕೆ ಕಳಿಸಿ, ದಹನ ಕ್ರಿಯೆ ನಡೆಸಲಾಯಿತು.
ಅಂದಿನಿಂದ ವಿಳಾಸವಿಲ್ಲದವನು ಇಹಲೋಕದಿಂದ ಶಾಶ್ವತವಾಗಿ ಕಣ್ಮರೆಯಾದನು.

ಕಾಣೆಯಾದವಳು
ಬೆಳಗಾಗುತ್ತಲೇ ಹಳ್ಳಿಯಲ್ಲಿ ಸೋಜಿಗವುಂಟುಮಾಡುವ ಸುದ್ದಿಯೊಂದು
ಹಬ್ಪಿಕೊಂಡಿತ್ತು. ಸಾಹುಕಾರ ಸೋಮನಗೌಡರ ಮಗ ನಿಂಗನಗೌಡ ಹಾಗೂ
ಕೆಳಗಿನ ಕೇರಿಯ ನಿಂಗಿ ಓಡಿಹೋಗಿದ್ದಾರೆಂದು!. ಪರಿಶಿಷ್ಟ ಜಾತಿಗೆ ಸೇರಿದ
ರಂಗಿಗೆ ಹೆಚ್ಜೆಂದರೆ ಹದಿನಾರಾದರೆ, ಎರಡನೆಯ ಪಿ.ಯೂ.ಸಿ.ಯಲ್ಲಿ ಓದುತ್ತಿದ್ದ
ನಿಂಗನಗೌಡನಿಗೆ ಹದಿನೆಂಟಿರಬಹುದು. ಬೆಳಗಾವಿಯ ಕಾಲೇಜಿನಲ್ಲಿ ಓದುತ್ತಿದ್ದನು,
ಇತ್ತೀಚೆಗೆ ದಸರೆಯ ರಜೆ ಕಳೆಯಲು ಹಳ್ಳಿಗೆ ಬಂದಿದ್ದನು. ಆ ದಿವಸ ಇತರ
ಹೆಂಗಸರ ಜೊತೆ, ತೋಟದಲ್ಲಿ ಕಳೆ ಕೀಳುವ ಕೆಲಸಕ್ಕೆ ಬಂದಿದ್ದ ರಂಗಿಯನ್ನು
ಬಲು ಹತ್ತಿರದಿಂದ ನೋಡಿ, ನಿದ್ದೆ-ನೆಮ್ಮದಿ ಕೆಡಿಸಿಕೊಂಡಿದ್ದನು. ಸಾದುಗಪ್ಪಿನ
ದುಂಡು ಮುಖದಲ್ಲಿ, ಹುಣ್ಣಿಮೆಯ ಚಂದಿರನ, ನಗೆ ಬೆಳದಿಂಗಳು ಕಂಡಿದ್ದನು.
ಬಿರಿದು ಹಿರಿದಾಗುವ, ಎದೆಯ ಕಲಶಗಳು, ಜಂಪರಿನ ಗುಂಡಿಗಳನ್ನು ಹರಿದು,
ಹೊರಬರಲೆತ್ನಿಸುವಂತೆ ನಿಂಗನಗೌಡನಿಗೆ ಅನಿಸಿತು. ಅವಳ ಮಾದಕ ನೋಟ,
ತುಂಟು ನಗೆ ಹುಚ್ಚು ಹಿಡಿಸಿದವು . ಜಳಕ, ಊಟದ ಖಬರಿಲ್ಲದೆ, ಅವಳ ಬಳಿ
ಸುಳಿದಾಡುತ್ತಾ, ರಂಗಿಯ ಎದೆ ಬಡಿತವನ್ನು ಇಮ್ಮಡಿಗೊಳಿಸಿದ್ದನು. ಚಿಗುರು
ಮೀಸೆಯ, ಕೂಲಿಂಗ್ ಗ್ಲಾಸ್ ಕನ್ನಡಕ, ಅಂದವಾದ  ಪೋಷಾಕು…., ರಂಗಿಯ
ಎದೆ ತುಡಿತ ಹೆಚ್ಚಿಸಿತು. ತೋಟದ ಪಕ್ಕದ ತಮ್ಮ ಹೊಲದಲ್ಲಿ. ಸೂರ್ಯಪಾನದ
ಬೆಳೆ ಎದೆಯೆತ್ತರ, ದಟ್ಟವಾಗಿ ಬೆಳೆದು ನಿಂತಿತ್ತು. ನಿಂಗನಗೌಡ ಕಣ್ಣು ಸನ್ನೆಮಾಡಿ,
ಅತ್ತ ಕರೆದ. ಸೂರ್ಯಪಾನದ ಬೆಳೆಯ ಬುಡದಲ್ಲಿ ಮಲಗಿ, ಎರಡೂ ದೇಹಗಳು
ಬಲವಾಗಿ ಹುರಿಹಾಕಿಕೊಂಡವು . ಕದ್ದು ತಿನ್ನುವುದು ಯಾಕೋ ತೃಪ್ತಿ ತರಲಿಲ್ಲ.
ನಿಂಗನಗೌಡನ ಹತ್ತು ದಿನಗಳ ರಜೆ, ಹತ್ತೇ ಗಂಟೆಗಳಲ್ಲಿ ಮುಗಿದಂತಾದವು.

ಬೇಕು ಬೇಕೆಂಬ ದಾಹ ಬಲವಾಗಿ, ಆ ದಿನ ರಾತ್ರಿ ಹಳ್ಳಿಯಿಂದ ಪಾರಾಗಿ,
ಹತ್ತಿರದ ರೇಲ್ವೆ ನಿಲ್ದಾಣ ತಲುಪಿ, ಸೋಲಾಪುರ ಮಾರ್ಗವಾಗಿ, ಮುಂಬಯಿ
ಸೇರಿದರು.
ನಿಂಗನಗೌಡ ಜಮೀನುದಾರ. ಸೋಮಗೌಡನ ಏಕಮಾತ್ರ ಪುತ್ರ ರತ್ನ ,  
ತನ್ನ ಅಂತಿಸ್ತಿಕೆಗೆ ತಕ್ಕಂತೆ ಕಂಡವರೆದುರು ಹೇಳಿಕೊಳ್ಳಲು, ಹತ್ತಿರದ ಎಲ್ಲಾ ಜಿಲ್ಹಾ
ಕಾಲೇಜುಗಳನ್ನು ದಾಟಿ ಬೆಳಗಾವಿಯ ಪ್ರತಿಷ್ಠಿತ ಕಾಲೇಜಿಗೆ ಮಗನನ್ನು ಸೇರಿಸಿದ್ದನು.
ಸೋಮನಗೌಡರಿಗೆ ಈಗ 45ರ ಪ್ರಾಯ. ಹಳ್ಳಿಯಲ್ಲಿ ಒಂದೆರಡು ಚಂದದ
ವಿಧವೆಯರನ್ನು ಇಟ್ಟುಕೊಂಡಿದ್ದನು. ಇದು ತನ್ನ ‘ಗಂಡಸುತನ’ ಹಾಗೂ
ಜಮೀನುದಾರಿ’ಕೆಯ ಪ್ರತಿಷ್ಠೆಯ  ಸಂಕೇತವೆಂದು ಭಾವಿಸಿದ್ದನು. ತನ್ನ ಜಮೀನುದಾರಿ
ವಂಶದಲ್ಲಿ, ಈ ಹೆಣ್ಣಿನ ಚಪಲತೆಯೆಂಬುದು, ಸನಾತನವಾಗಿ ಮುಂದುವರಿಕೆಯಾಗಿ
ಬಂದಿತ್ತು. ಎಳೆವಯದಲ್ಲಿ, ಸೋಮನಗೌಡನಿಗೆ, ಹೆಣ್ಣಿನ ಹುಚ್ಚು ತಂದೆಯ
ಬಳುವಳಿಯಾಗಿರಬಹುದು. ತಾಯಿಯ ಬಳಿಯೂ ಸಹ, ತಂದೆಗೆ ಗೊತ್ತಾಗದ
ಹಾಗೆ, ಹಣ ವಸೂಲು ಮಾಡುತ್ತಿದ್ದನು. ಕಾಲೇಜು ಜೀವನವೆಂದರೆ, ಐಷಾರಿಮಯ,
ವೈಭವಯುತ ಜೀವನವಾಗಿತ್ತು.
ಅವರಿಬ್ಬರೂ ಬೆಂಗಳೂರಿಗೆ ಹೋಗಿರಬಹುದು ಅಂದರು ಕೆಲವರು.
ಮುಂಬಯಿಗೆ ಹೋಗಿರಬಹುದೆಂದರು ಕೆಲವರು. ಈ ಸುದ್ದಿ ಸೋಮನಗೌಡರ
ಕಿವಿ ತಲಾವಲು ತಡವಾಗಲಿಲ್ಲ. ಹೆಂಡತಿ ಗಾಬರಿಯಾದಷ್ಟು, ಗೌಡರು
ವಿಚಲಿತರಾಗಲಿಲ್ಲ. ಎಷ್ಟಾದರೂ ಅವನು ತನ್ನ ಮಗ, ವಯಸ್ಸಿಗೆ
ಸಹಜವಾದದುನ್ನೆ  ಮಾಡಿದ್ದಾನೆ. ಎಂದು ಸುಮ್ಮನಾದರು. ರಂಗಿಯ ತಾಯಿ,
ಗಾಬರಿಯಿಂದ, ಅಂದು ಸಾಯ0ಕಾಲ ಗೌಡರ ಬಳಿ ಬಂದಳು. ದರ್ಪ  
ಬಿಗುಮಾನದಿಂದ, ಕುರ್ಚಿಯಲ್ಲಿ ಕುಳಿತಿದ್ದ ಗೌಡ, ಯಾಕೆ ಬಂದದ್ದು!’ ಸಿಟ್ಟು 
ಅಸಹನೆಯಿಂದಲೇ ಕೇಳಿದನು. ‘ಗೌಡರೇ! ನಿನ್ನೆ ರಾತ್ರಿಯಿಂದ ರಂಗಿ ಕಾಣಿಸ್ತಾ
ಇಲ್ಲ!’ ಕಣ್ಣೀರು ಒರೆಸಿಕೊಳ್ಳುತ್ತಾ  ಅಳುಕುತ್ತಲೇ ಅಂದಳು. ‘ಅದಕ್ಕೆ ನನ್ಹತ್ರ ಯಾಕ
ಬಂದೀ!’ ‘ಊರ ಜನಾ ಮಾತಾಡ್ತಾರೆ, ನಿಂಗನ ಗೌಡರ ಜೊತೆ….’ ‘ಸುಳ್ಳು  
ನನ್ನ ಮಗ ಮೊನ್ನೇನ ಬೆಳಗಾವಿಗೆ ಹೋದ. ಮಂದೀ ಮಾತ ಕೇಳಿ ತಲೇ
ಕೆಡಿಸ್ಕೋಬ್ಯಾಡ. ನಿನ್ನ ಮಗಳು ಹರೇಕ ಬಂದಾಳ. ಯಾರ ಹಿಂದ ಓಡಿ ಹೋಗ್ಯಾಳ
ನೋಡು ಆದಾಟೂ ಲಗೂನ ಆಕೀನ್ನ ಲಗ್ನಾ ಮಾಡು. ಮುಂದ ಮಾತಾಡಿ
ಮತ್ತಷ್ಟು ಮಾನಗೇಡಿಯಾಗೂದು ತರ ಅಲ್ಲ.’ ರಂಗಿಯ ತಾಯಿ, ಹಿಂತುರಿಗಿ
ಹೋದಳು.  ಮೂರು ದಿನಗಳಾದವು ರಂಗಿ ನಾಪತ್ತೆಯಾಗಿ, ಹಡೆದ ಕರಳು