ಟ್ರೈನು ಹತ್ತುವಾಗ ಆತಂಕವಾಯಿತು. ಹತ್ತಿರದ ಬೋಗಿಯಿಂದ ಹೊರಗೆ ಬಂದ,
ನೀಲಿ ಕೋಟು ಧರಿಸಿದ್ದ ವ್ಯಕ್ತಿಯನ್ನು ಅವನು ಬಲವಂತವಾಗಿ ಮಾತನಾಡಿಸಿದನು.
ಇವರು ನನ್ನ ದೋಸ್ತ್, ಇಳಿದ ಬಳಿಕ ನಿಲ್ದಾಣದಿಂದ ಹೊರಗೆ ಬಿಡಿಸಿ’ ಎಂದು
ಮರಾಠಿಯಲ್ಲಿ ಹೇಳಿದನು. ನನ್ನನ್ನು ಒಂದು ಬಾರಿ ನೋಡಿ, ಏನೂ ಮಾತಾಡದೆ ,
ಮುಂದೆ  ಸಾಗಿದನು. ‘ನಾನು ಅವರಿಗೆ ಎಲ್ಲಾ ಹೇಳಿದ್ದೇನೆ. ಚಿಂತಸಬೇಡಿ
ಕುಳಿತುಕೊಳ್ಳಿ’ ಎಂದು ಬೋಗಿಯೊಳಗೆ ಕುಳ್ಳಿರಿಸಿದನು. ಟ್ರೈನು ಸಿಳ್ಳೆಹಾಕಿ ಚಲಿಸುವಾಗ
ಅವನು ಪ್ಲಾಟ್ ಫಾರ್ಮ್ ನ  ಉದ್ದಕ್ಕೂ ತೀವ್ರವಾದ ಹೆಜ್ಜೆಗಳನ್ನು ಹಾಕುತ್ತಾ
ಕಿಡಿಕಿಯ ಗುಂಟ ಓಡುತ್ತಾ ಕೈಬೀಸುತ್ತಲೇ ಇದ್ದ. ಅನೇಕ ವರ್ಷಗಳಿಂದ
ಜೊತೆಗಿದ್ದವನ ಹಾಗೆ, ಕಕ್ಕುಲಾತಿಯನ್ನೇ ತೋರಿದನು. ಮೂರು ಗಂಟೆಗಳಿಂದ
ಬೆನ್ನು ಬಿಡದ ಬೇತಾಳವೊಂದು ದೂರಾದ ಸಮಾಧಾನ ಒಂದು ಕಡೆಯಾದರೆ,
ಟಿಕೆಟಿಲ್ಲದೇ ಪ್ರಂಣ ಮಾಡುತ್ತಿರುವ ಅಪರಾಧೀ ಭಾವನೆಯು ಮತ್ತೊಂದು
ಭೂತವಾಗಿ ನನ್ನನ್ನು ಕಾಡಲಾರಂಭಿಸಿತು. ಪ್ರಯಾಣದ ಮಧ್ಯದಲ್ಲಿ ಅಕಸ್ಮಾತ್
ಟಿಕೆಟ್ ಪರೀಕ್ಷಕ ಬಂದು, “ಟಿಕೇಟ್ ಎಲ್ಲಿ” ಎಂದು ಕೇಳಿದರೆ, ಏನು ಹೇಳುವುದು
ನಿದ್ದೆಯಿಂದ ಕಣ್ಣುಗಳು ಭಾರವಾಗುತ್ತಿದ್ದರೂ, ಆತಂಕದ ಕ್ಷಣಗಳು, ನಿದ್ದೆಯನ್ನು
ಒದ್ದೋಡಿಸುತ್ತಿದ್ದವು. ಪುಣ್ಯಕ್ಕೆ ಟಿಕೆಟ್ ಪರೀಕ್ಷಕ ಬರಲಿಲ್ಲ. ನಾನು ಇಳಿಯಬೇಕಾದ
ನಿಲ್ದಾಣ ಬಂತು. ಇಳಿದು ಮುಖ ತೊಳೆಯುವ ನೆಪದಿಂದ ನಿಲ್ದಾಣದ ನೀರಿನ
ತೊಟ್ಟಿಯಲ್ಲಿ, ಬಹಳ ಹೊತ್ತಿನವೆರೆಗೆ ವೇಳೆ ಕಳೆದೆ. ಒಬ್ಪ ಟಿಕೆಟ್ ಸಂಗ್ರಹಕಾರ
ನನ್ನನ್ನೇ ಗಮನಿಸುತ್ತಿದ್ದನು. ಪ್ರಯಾಣಿಕರಿಂದ ನಿಲ್ದಾಣ ನಿರ್ಜನವಾಗಿತ್ತು. ಪ್ಯಾ0ಟಿನಲ್ಲಿ
ಇನ್ ಶರ್ಟ್ ಮಾಡಿ  ಕಾಲೊಳಗೆ ಬೂಟುಗಳನ್ನು ಧರಿಸಿದ್ದ ನಾನು ಸುಶಿಕ್ಷಿತನ
ಹಾಗೆ, ಅವನಿಗೆ ಕಂಡಿರಬಹುದು. ನಾಲ್ಕಾರು ಹೆಜ್ಜೆ ನಡೆದು ಅವನೇ ನನ್ನ ಬಳಿ
ಬಂದು, ‘ಎಲ್ಲಿಂದ ಬಂದಿರಿ ’ ಎಂದು ಮರಾಠಿಯಲ್ಲಿ ಕೇಳಿದನು. ನಾಗಪುರದಿಂದ’
ಅಂದೆ  ‘ಟಿಕೆಟ್ ಕೊಡಿ’ ಅಂದ ‘ಇಲ್ಲ ಅಂದೆ. ಟಿಕೆಟ್ ಇಲ್ಲದೇ ಪ್ರಯಾಣ
ಮಾಡುವುದು ಅಪರಾಧವೆಂದು ನಿಮಗೆ ಗೊತ್ತಿಲ್ಲವಾ ಎಂದು ಕೇಳಿದಾಗ,
ಮಾತು ಬಾರದೇ ಗೋಣು ಅಲ್ಲಾಡಿಸಿ ಒಪ್ಪಿಕೊಂಡೆ. ‘ಬನ್ನಿ’ ಎಂದು ನನ್ನನ್ನು
ಕರೆದುಕೊಂಡು, ತಮ್ಮ ಕೊಠಡಿಯೊಳಗೆ ನಡೆದರು. ದಂಡದ ರಶೀದಿ ಪುಸ್ತಕ
ತೆಗೆದರು. ದಂಡ ಎಷ್ಟಾಗಬಹುದೋ ಏನೋ ಅಷ್ಟು ಹಣ ನನ್ನಬಳಿ ಇದೆಯೋ
ಇಲ್ಲವೋ ಎಂದು ಕ್ಷಣ ಹೊತ್ತು ಗಾಬರಿಯಾಗಿ, “ದಯವಿಟ್ಟು ಸ್ವಲ್ಪ ತಡೆಯಿರಿ”
ಅನ್ನುತ್ತಾ ಕಿಸೆಯೊಳಗಿದ್ದ ಹಣವನ್ನು ಚಿಲ್ಲರೆ ಸಮೇತ ಅವರ ಮುಂದೆ ಇಟ್ವೆ
ಸರ್ ನನ್ನ ಬಳಿ ಇರುವುದು ಇಷ್ಟೇ  ಬೆಳಗಾದ ಬಳಿಕ ಇಲ್ಲಿಂದ ಮೂವತ್ತು
ಕಿಲೋಮೀಟರು ದೂರವಿರುವ, ಸೈಖೇಡಾ ಪ್ರಾ ಜೆಕ್ಟಿಗೆ ತಲುಪಬೇಕು. ಬಸ್ ಚಾರ್ಜಿಗೆ

ಅಗತ್ಯವಿರುವಷ್ಟನ್ನು ನನಗೆ ಬಿಟ್ವು ಮಿಕ್ಕಿದ್ದನ್ನೆಲ್ಲಾ ತಾವು ತೆಗೆದುಕೊಳ್ಳಬಹುದು
ಅಂದೆ. ಹಣ ಎಣಿಕೆ ಮಾಡಿದ. ಹೆಚ್ಚೇನೂ ಇರಲಿಲ್ಲ. ಪೈಲಿನಲ್ಲಿ ಏನಿದೇ ಎಂದು
ಕೇಳಿದನು. ಫೈಲು ಕೈಗೆ ಕೊಟ್ಟೆ. ಎಲ್ಲಾ ಪ್ರಮಾಣ ಪತ್ರಗಳನ್ನು ನೋಡಿದ ನಾಗಪುರದ
ಎಂ.ಎಸ್.ಇ.ಬಿ.ಯವರು ಸಂದರ್ಶನಕ್ಕೆ ಕರೆದ ಪತ್ರವೂ ಆರಂಭದಲ್ಲಿತ್ತು.
ಸಂದರ್ಶನಕ್ಕಾಗಿ ಹೋಗಿದ್ದಿರಾ’ ಅವರ ಪ್ರಶ್ನೆಗೆ ಗೋಣು ಹಾಕಿದೆ. ‘ನೀವು
ನಿರುದ್ಯೋಗಿಯೇ ಅವರ ಮರು ಪ್ರಶ್ನೆಗೆ, ‘ತಾತ್ಪೂರ್ತಿಕವಾಗಿ ಗುತ್ತೇದಾರರ
ಬಳಿ ಕೆಲಸ ಮಾಡುತ್ತಿದ್ದೇನೆ. ಕೆಲಸ ಮುಗಿಯುವದರಲ್ಲಿದೆ. ಮುಂದೆ, ಕಂಟಿನ್ಯೂ
ಮಾಡುವರೋ ಇಲ್ಲವೋ ಗೊತ್ತಿಲ್ಲ!’ ನನ್ನೊಂದಿಗೆ ಮಾತಾಡಿ ಬೇಸರವಾಗಿತ್ತೇನೋ
! ಸಿಗರೇಟು ಹಚ್ಜಿದನು. ನಾನು ಸುಮ್ಮನೇ, ಬೆಂಚಿನ ಮೇಲೆ ಕುಳಿತೆ. ಅಷ್ಟರಲ್ಲಿ
ಹಮಾಲನೊಬ್ಬ ಹತ್ತಿರ ಬಂದನು. ಸ್ವಲ್ಪ ಚಳಿಯಿತ್ತು, ‘ಎರಡು ಟೀ ತಗೊಂಡು
ಬಾ’ ಎಂದ ಅವರು ತುಂಬಾ ಮಿತ ಭಾಷಿ ವ್ಯಕ್ತಿಯೆನ್ನಿಸಿತು. ಬಳಿಕ ಮೇಲೆದ್ದು,
ಅದುವರೆಗೆ ಟೇಬಲ್ ಮೇಲೆ ಇದ್ದ ನನ್ನ ಹಣವನ್ನು, ಒಗ್ಗೂಡಿಸಿ, ನನಗೆ
ಹಿಂತಿರುಗಿಸುತ್ತಾ, ‘ಬೆಳಗಾಗುವವರೆಗೆ ವೇಯಿಟಿಂಗ್ ಹಾಲ್ ದಲ್ಲಿದ್ದು, ಬಳಿಕ ಪ್ರಯಾಣ
ಬೆಳೆಸಿ’ ಎಂದು ಹೇಳಿ ಹೊರಟು ಹೋದರು, ಅವರಿಗೆ ನಮಸ್ಕರಿಸುತ್ತಾ, ‘ಥ್ಯಾ0ಕ್ಸ್’
ಹೇಳಿದೆ. ಅದುವರೆಗೆ ಅನುಭವಿಸಿದ ಆತಂಕದ ಸಮಯ ಕಳೆದು, ಕಾರ್ಮೋಡಗಳೆಲ್ಲ
ಚದುರಿ, ಮನಸ್ಸೆಲ್ಲಾ ನಿರಾಳವಾಯಿತು. ಈಗ ಬೆಳಗಿನ 5 ಗಂಟೆಯ ಸಮಯ.
ಮತ್ತೊಮ್ಮೆ ಚಹ ಕುಡಿಯ ಬೇಕೆನಿಸಿತು. ಬಸ್  ಚಾರ್ಚಿಗೆ ಕಡಿಮೆಯಾದರೆ
ಆತಂಕವು ಆಶೆಯನ್ನು ಅದುಮಿರಿಸಿತು. ಬೆಳಗಾಗುತ್ತಲೇ ಬಸ್ ನಿಲ್ದಾಣದತ್ತ
ಸಾಗಿದೆ. ಏಳು ಗಂಟೆಗೆ ನಾನು ಹೊರಡಬೇಕಿದ್ದ ಬಸ್ ಬಂತು. ಟಿಕೇಟ್ ತಗೆಸಿದ
ಬಳಿಕ ಉಳಿದದ್ದು  ಚಿಲ್ಲರೆ ಪುಡಿಗಾಸು ಮಾತ್ರ ನನ್ನ ಸುದೈವವನ್ನು ಕೊಂಡಾಡುತ್ತಾ,
ಮಾರ್ಯಾದೆಯಿಂದ ನನ್ನ ನೆಲೆ ಸೇರಿದೆ.
ಅವನ ಹೆಸರು ಕೂಡಾ ನೆನಪಿಲ್ಲ. ವಿಳಾಸವೂ ಗೊತ್ತಿಲ್ಲ. ಅವನು ಆಗಾಗ,
ಕಳೆದ ನಲವತ್ತು ವರ್ಷಗಳಿಂದ ನೆನಪಾಗುತ್ತಾನೆ. ಅವನು ಒಳ್ಳೆಯವನೇ ಕೆಟ್ಟವನೇ
ಹೇಗೆ ಹೇಳಲಿ ಒಂದು ಊಟವನ್ನು ಮಾತ್ರ ಕೊಟ್ಟೆ ಬಳಿಕ ಅವನು ನನ್ನಿಂದ
ಮತ್ತೇನನ್ನೂ ಕೇಳಲಿಲ್ಲ. ಅವನೇಕೆ ನನ್ನಲ್ಲಿ ಅಂತಹ ಗಾಢವಾದ ಆತ್ಮೀಯತೆಯನ್ನು
ಬೆಳೆಸಿಕೊಂಡಾ ಆತ್ಮೀಯತೆಯಿಲ್ಲದಿದ್ದರೆ, ಅವನೇಕೆ ಪ್ಲಾಟ್ ಪಾರ್ಮಿನುದ್ದಕ್ಕೂ,
ಓಡುತ್ತಿದ್ದ ಟ್ರೇನಿನೊಂದಿಗೆ, ನನ್ನನ್ನು ವಿಶ್ ಮಾಡುತ್ತಾ, ಓಡಿ ಬಂದನು,
ಅವನು ಭೇಟಿಯಾದದ್ವು ಬಳಿಕ ನನಗೆ ಟಿಕೆಟ್ ಖರೀರಿಸದಂತೆ ಸಲಹೆ ನೀಡಿ,
ನನ್ನನ್ನು ಸಂಕಷ್ಟಕ್ಕೀಡು ಮಾಡಿದನು!, ಅವನು ಸಿಗದೆ ಇದ್ದರೆ ನಾನು ಟಿಕೇಟು

ಖರೀದಿಸಿ ಮರ್ಯಾದೆಯಿಂದ, ನಿಶ್ಚಿಂತೆಯಿಂದ ಪ್ರಯಾಣ ಮಾಡುತ್ತಿದ್ದೆನಲ್ಲ!,
ನಾನು ಟಿಕೆಟ್ ಖರೀದಿಸಿ ವ್ರಯಾಣ ಮಾಡಿದ್ದರೆ, ಮರುದಿನವಸ ಬಸ್ ಪ್ರಯಾಣಕ್ಕೆ
ಹಣದ ಕೊರತೆಯಾಗಬಹುದಿತ್ತೇನೋ! ಗೊತ್ತಿಲ್ಲ. ಅದನ್ನು ತಪ್ಪಿಸಲು, ನಾನು
ನನ್ನ ಮರ್ಯಾದೆಯನ್ನು ಉಳಿಸಲು, ದೈವ ಈ ರೀತಿಯಾಗಿ ಅವನನನ್ನು ನನ್ನ
ಬಳಿ ಕಳಿಸಿರಬಹುದೇ!. ಅವನು ಭೇಟಿಯಾಗಿ ಇಂದಿಗೆ ನಲವತ್ತು ವರ್ಷಗಳ
ಮೇಲಾಗಿದೆ. ಅವನ ಬಗ್ಗೆ ವಿಚಾರ ಮಾಡುತ್ತಲೇ ಇದ್ದೇನೆ. ಒಂದೂ ಅರ್ಥವಾಗಿಲ್ಲ.
ಅವನ ನೆನಪು  ಇಂದಿಗೂ ನನ್ನನ್ನು ಗಾಢವಾಗಿ ಕಾಡುತ್ತಲೇ ಇದೆ. ನಾನು
ಬದುಕಿರುವವರೆಗೆ, ಅವನು ಅರ್ಥವಾಗದೆ  ಉಳಿಯಬಹುದು!

ಚಿಗುರಿದ ಬಳ್ಳಿ 
ಕೇಶವ ಭಟ್ಟರು ಕುಮಟದಿಂದ ಮೂರು ಕಿಲೋ ಮೀಟರು ದೂರವಿರುವ
ಚಿಕ್ಕ ಗ್ರಾಮದಲ್ಲಿರುತ್ತಿದ್ದರು. ಉತ್ತರ ಕನ್ನಡ ಜಿಲ್ಲೆಯ ನಾಲ್ಕಾರು ಊರುಗಳ
ಪ್ರಾಥಮಿಕ ಶಾಲೆಗಳಲ್ಲಿ ಶಿಕ್ಷಕರಾಗಿ 35 ವರ್ಷಗಳ ದೀರ್ಘ ಸೇವೆ ಸಲ್ಲಿಸಿ ನಿವೃತ್ತಿ  
ಹೊಂದಿದ್ದರು. ವೇದ ಪುರಾಣ, ಗೀತೆಗಳ ಅಧ್ಯಯನ ಮಾಡಿದವರು. ಅಪಾರ
ಜ್ಞಾನ  ಪಡೆದವರು. ‘ವಿದ್ಯಾ ವಾಚಸ್ಪತಿ’ ಎಂಬ ಪ್ರಶಸ್ತಿಗೆ ಭಾಜನರಾದವರು.
ಲೋಕಾನುಭವವುಳ್ಳವರು. ಹಿರಿಯರು ಕಟ್ಟಿಸಿದ  ದೊಡ್ಡಮನೆಯು, ಆ ಚಿಕ್ಕ ಹಳ್ಳಿಯಲ್ಲಿ
ಅರಮನೆಯಂತಿತ್ತು. ಪಿತ್ರಾರ್ಜಿತವಾದ ಮೂರೆಕರೆ ಜಮೀನಿನಲ್ಲಿ ಭತ್ತ ಬಾಳೆ,
ತೆಂಗು ಬೆಳೆಯುತ್ತಿದ್ದರು. ತಮ್ಮ ಸ್ವ ಸ0ಪಾದನೆಯಿಂದ ಮತ್ತೆ ಎರಡೆಕರೆ ಗದ್ದೆ
ಖರೀದಿಸಿದ್ದರು. ಪಿಂಚಣಿಯ ಜೊತೆಗೆ, ಕೃಷಿಯಿಂದ ಬರುವ ಆದಾಯವೂ
ಚನ್ನಾಗಿತ್ತು, ಸುತ್ತಲಿನ ಹಳ್ಳಿಗಳಲ್ಲಿ ಗಟ್ಟಿ ಕುಳವೆನಿಸಿಕೊಂಡಿದ್ದರು. ಭಟ್ಟರಿಗೆ
ತಾಲ್ಲೂಕಿನಲ್ಲಿಯೇ ಒಳ್ಳೆಯ ಹೆಸರಿತ್ತು. ಪೊಜೆ, ಆಚಾರ, ಧರ್ಮ ವ್ರತ, ಸಿದ್ದಾಂತಗಳನ್ನು
ಕಟ್ಟುನಿಟ್ಟಾಗಿ ಪಾಲಿಸುತ್ತಾ ಬಂದವರು. ಮಡದಿ ತೀರಿಕೊಂಡಾಗ ಭಟ್ಟರಿಗೆ ಐವತ್ತು
ವರ್ಷ. ಬಂಧುಗಳಲ್ಲಿ ಕೆಲವರು, ಮರು ಮದುವೆಯಾಗಲು ಸಲಹೆ ಮಾಡಿದರು.
ಈ ಸಲಹೆಗೆ ಪ್ರಮುಖ ಕಾರಣವೆಂದರೆ ಭಟ್ಟರಿಗೆ ಗಂಡು ಸಂತಾನವಿರಲಿಲ್ಲ.
ಮರು ಮದುವೆಯಾದರೆ, ಈ ಕೊರತೆ ನೀಗಬಹುದೆಂಬ ಭರವಸೆ ಆದರೆ,
ಭಟ್ಟರು ಮರು ಮದುವೆಗೆ ಮನಸ್ಸು ಮಾಡಲೇ ಇಲ್ಲ. ಇದಕ್ಕೆ ಭಟ್ಟರ ಮೊದಲನೆಯ
ಆತಂಕವೆಂದರೆ, ಈ ಇಳಿ ವಯಸ್ಸಿನಲ್ಲಿ ಹರೆಯದ ಹೆಂಡತಿಗೆ ಎಷ್ಟರಮಟ್ಟಿಗೆ 
ದೈಹಿಕ ಸುಖ ನೀಡಬಲ್ಲೆನೆಂಬ ಹಿಂಜರಿಕೆ. ಇನ್ನೊಂದು ಆತಂಕವೆಂದರೆ ತಮ್ಮ 
ಜೊತೆಯಲ್ಲಿಯೇ, ಕಳೆದ ಕೆಲವು ವರ್ಷಗಳಿಂದ ಜೀವಿಸುತ್ತಿರುವ ವಿಧವೆ ಮಗಳ
ನೆಮ್ಮದಿಗೆ ಭಂಗ ಬರಬಹುದು. ಪ್ರಭಾಳಿಗೂ ಮಕ್ಕಳಿರಲಿಲ್ಲ. ಆಕಾಲದಲ್ಲಿ ಗಂಡ
ಸತ್ತಾಗ, ಅವಳಿಗೆ ಕೇವಲ ಇಪ್ಪತ್ನಾಲ್ಕು ವರ್ಷ. ಮಗಳಿಗೆ ಮರು ಮದುವೆ
ಮಾಡಲು, ಭಟ್ಟರು ಬಹಳಷ್ಟು ಪ್ರಯತ್ನ ಮಾಡಿದರು ಆದರೆ, ತಮ್ಮ ಕಟ್ಟಾ
ಧಾರ್ಮಿಕ ಮೂಲಭೂತವಾದಿಗಳಲ್ಲಿ ಒಬ್ಬರೂ, ಮದುವೆಯಾಗಲು ಮುಂದೆ
ಬರಲಿಲ್ಲ. ಇದರಿಂದಾಗಿ, ಪ್ರಭಾ ತನ್ನೆಲ್ಲಾ ಬಯಕೆ, ಆಕಾಂಕ್ಷೆಗಳನ್ನು ಅದುಮಿಕೊಂಡು
ನಿಸ್ಸಹಾಯಕತೆಯಿಂದ ಕಾಲಕಾಳೆಯುತ್ತಿದ್ದಳು. ಪ್ರಭಾ ಒಬ್ಬ0ಟಿಯಾಗಿ ಕುಳಿತಾಗ
ಅನೇಕ ಯೋಚನೆಗಳು, ಸಮುದ್ರದ ಅಲೆಗಳಂತೆ ನಿರಂತರವಾಗಿ ತಲೆಯೊಳಗೆ
ಹರಿಯುತ್ತವೆ. ತನ್ನ ಧಾರ್ಮಿಕ ಆಚರಣೆ, ಬಿಗಿಯಾದ ಕಟ್ಟಲೆಗಳನ್ನು ರೂಪಿಸಿರುವ
ಮೂಲಭೂತವಾದಿಗಳ ಮೇಲೆ ಅವಳಿಗೆ ಕೋಪ ಉಕ್ಕಿ ಬರುತ್ತದೆ. ಅರಿವುಳ್ಳ
ಗೊಡ್ಡು ಸಂಪ್ರದಾಯದ ಕುಲದಲ್ಲಿ ಹುಟ್ಟುವದಕ್ಕಿಂತ, ಯಾವುದಾದರೂ ಪಶು-
ಪಕ್ಷಿಯಾಗಿ ಹುಟ್ಟಿದ್ದರೆ, ಸುಖ-ಸಂತೋಷಗಳಿಂದ ಜೀವಿಸಬಹುದಿತ್ತೇನೋ! ಎಂಬ
ಭಾವನೆ ಸುಳಿದಿವೆ. ಪ್ರಭಾ  ಹೆಚ್ಜಾಗಿ ಮನೆ ಬಿಟ್ಟು ಹೊರಗೆ ಹೋಗುತ್ತಿರಲಿಲ್ಲ.
ಕೇಶವ ಭಟ್ಟರ ಅಕ್ಕ ರಾಧಾ, ಗಂಡ ತೀರಿಕೊಂಡ ಬಳಿಕ ಮೂರನೆಯವಳಾಗಿ
ಭಟ್ಟರ ಮನೆಯಲ್ಲಿ ಉಳಿದುಕೊಂಡರು. ಮನೆಗೆ ಬೇಕಾದ ಸಾಮಾನುಗಳನ್ನು,
 ಪೇಟೆಯಿಂದ ರಾಧಕ್ಕನೇ ತರುತ್ತಿದ್ದಳು. ಇದರಿಂದಾಗಿ, ಪ್ರಭಾಳ ನೆಮ್ಮದಿಗೆ, ಸುರಕ್ಷತೆಗೆ
ಅನುಕೂಲವಾಗಿತ್ತು. ಪ್ರಭಾಳನ್ನು ಮುಂದೆ ಓದಿಸಿ, ಯಾವುದಾದರೂ ಉದ್ಯೋಗಕ್ಕೆ
ಸೇರಿಸಲು, ಕೆಲವರು ಭಟ್ಪಂಗೆ ಉಪದೇಶ ಮಾಡಿದರು. ಪ್ರಭಾ ಮೊದಲಿನಿಂದಲೂ
ಸ್ವಲ್ಪ ಮಂದಮತಿ. ಓದು ಬರಹ ಅಷ್ಟೊಂದು ತಲೆಗೆ ಹತ್ತಲಿಲ್ಲ. ಪ್ರಭಾ ಈ ಬಗ್ಗೆ
ಆಸಕ್ತಿ ತೋರಲಿಲ್ಲ. ಇದನ್ನರಿತ ಭಟ್ಟರು, ಈ ಬಗ್ಗೆ ಆಲೋಚನೆಯನ್ನು ಕೈಬಿಟ್ಟರು.
ಭಟ್ಟರಿಗೆ ವಯಸ್ಸಾಗುತ್ತ ಬಂತು. ಕಳೆದ ಯುಗಾದಿಗೆ ಅವರಿಗೆ 75 ತುಂಬಿದವು.
ಮೊದಲಿನಂತೆ, ಹೊಲ, ಗದ್ದೆಗಳ ವ್ಯವಸಾಯಗಳನ್ನು ಕೂಲಿಯಾಳುಗಳನ್ನು ಹಚ್ಚಿ  
ಸ್ವಂತ ವ್ಯವಸಾಯ ಮಾಡಿಸುವದು ಕಷ್ಟವಾಗಲಾರಂಭಿಸಿತು. ಹೊಲ-ಗದ್ದೆಗಳಿಗೆ
ಮೊದಲಿನ ಹಾಗೆ ಹೋಗಿ ಬರಲಾಗುವುದಿಲ್ಲ. ದೇಹ ದುರ್ಬಲವಾಗತೊಡಗಿತು.
ತಮ್ಮ ವ್ಯವಸಾಯದ ಉಸ್ತುವಾರಿ ನೋಡಿಕೊಳ್ಳಲು ಒಬ್ಬ  ಆಳನ್ನು ಜೀತಕ್ಕಿಟ್ಟು
ಕೊಳ್ಳುವುದು ಲೇಸೆನಿಸಿತು. ತನ್ನಂತಹ ಮುದುಕನಾದರೆ ವ್ಯವಸಾಯಾಕ್ಕೆ
ಪ್ರಯೋಜನವಿಲ್ಲ. ಮೈಯಲ್ಲಿ ಕಸುವುಳ್ಳವನಾದರೆ ಲೇಸೆನಿಸಿತು. ರಾಧಕ್ಕನ ಗಂಡನ
ಮನೆಯವರ ಬಳಿ ಹೋಗಿ, ವ್ಯವಸಾಯ ನೋಡಿಕೊಳ್ಳಲು, ಸೂಕ್ತ ಮನುಶ್ಯನನ್ನು
ಹುಡುಕಲು ದುಂಬಾಲು ಬಿದ್ದರು. ತಮ್ಮ ಜಾತಿಯ ಜನರಲ್ಲಿ ಒಬ್ಬರೂ ಸಿಗಲಿಲ್ಲ.
ಕೊನೆಯಲ್ಲಿ ಯೋಗ್ಯ ಆಳು ಎನಿಸಕೊಂಡವನೇ ಅಂಬಿಗ ಕುಲದ ನಾಯ್ಕ.
ಅವನಿಗೆ ಸುಮಾರು ನಲವತ್ತು ವರ್ಷ ಪ್ರಾಯ. ಆರೋಗ್ಯವಂತ ಸ್ವಲ್ಪ ಕಪ್ಪು  
ವರ್ಣದವ. ಆದರೆ ಹುರಿಯುಳ್ಳ ಮೈಕಟ್ಟಿನ ಶರೀರದವ, ಊಟ, ಬಟ್ಟೆ ಕೊಟ್ಟು

ವರ್ಷಕ್ಕೆ ಎರಡು ಚೀಲ ಭತ್ತ ಕೊಡಬೇಕೆಂಬ ಕರಾರಿಗೆ ಒಪ್ಪಿಕೊಂಡು, ತಿಮ್ಮಾ
ನಾಯ್ಕನು ಭಟ್ಟರ ಮನೆಯ ವ್ಯವಸಾಯಕ್ಕೆ ನಿಂತ. ತಿಮ್ಮಾ ನಾಯ್ಕ ಅಕ್ಷರ
ಜ್ಞಾನವಿಲ್ಲದವನು. ಮುಗ್ಧ. ಮಿತ ಭಾಷಿ ವರಾತಿಗೆ ತಕ್ಕಷ್ಟೇ ಉತ್ತರ ಬೇನೆ  
ಬೇಸರಿಕೆಗಳನ್ನು ಲೆಕ್ಕಿಸದೆ ಹೊತ್ತು ಗೊತ್ತಿಲ್ಲದೇ ದುಡಿಯುತ್ತಿದ್ದನು. ಅವನು ಹೊರ
ಬಾಗಿಲಿನ ಬಳಿ ಕುಳಿತು ಊಟ ಮಾಡುವುದನ್ನು, ಪ್ರಭಾ ಅಡುಗೆಯ ಮನೆಯ
ಬಾಗಿಲಿನ ಮರೆಯಿಂದ ನೋಡಿದ್ದುಂಟು. ಪ್ರಭಾ ಅವನ ಬಳಿ ಅಪ್ಪಿ ತಪ್ಪಿಯೂ
ಸುಳಿಯ ಕೂಡದು, ಮಾತಾಡಕೂಡದು! ಎಂಬ ನಿಷ್ಟುರದ ಮಾತನ್ನು ಭಟ್ಟರು,
ಪ್ರಭಾಳಿಗೆ ಹೇಳಿದ್ದರು. ಕಾರಣ; ತಿಮ್ಮಾ ನಾಯ್ಕನಿಗೆ ಊಟ, ತಿಂಡಿಗಳನ್ನು ರಾಧಕ್ಕನೇ
ಬಡಿಸುತ್ತಿದ್ದಳು.
ಕೇಶವ ಭಟ್ಟರು ಮೊಣಕಾಲ ನೋವಿನಿಂದಾಗಿ, ಗದ್ದೆಗೆ ಹೋಗಿ
ಬರುವುದು ಸಂಪೊರ್ಣವಾಗಿ ನಿಂತು ಬಿಟ್ಟಿತು. ರಾಧಕ್ಕನಿಗೂ ವಯಸ್ಸಾಗಿದ್ದರಿಂದ,
ಗದ್ದೆಗಳಿಗೆ ಹೋಗಿ ಬರಲಾಗುತ್ತಿರಲಿಲ್ಲ. ಇದರಿಂದಾಗಿ, ಅನಿವಾರ್ಯವಾಗಿ, ಪ್ರಭಾ
ಆಗಾಗ ಹೊಲ ಗದ್ದೆಗಳಿಗೆ ಹೋಗಬೇಕಾಯಿತು. ತಿಮ್ಮಾ ನಾಯಕನ ಕೂಡ
ಮಾತಾಡುವುದು ಸಹಜವಾಯಿತು. ಪ್ರತಿ ಮಾತಿನಲ್ಲೂ ತಿಮ್ಮಾ ನಾಯ್ಕ ಪ್ರಭಾಳನ್ನು
ಗೌರವದಿಂದ ಅಮ್ಮಾವ್ರೇ’ ಎಂದೇ ಕರೆಯುತ್ತಿದ್ದ. ಪ್ರಭಾ ಅವನನ್ನು ನಾಯ್ಕನೆಂದು
ಕರೆಯುತ್ತಿದ್ದಳು. ಪ್ರಭಾ ಹಾಗೂ ನಾಯ್ಕನ ಮಧ್ಯೆ ಬೆಳೆದು ನಿಂತಿದ್ದ  ಸಂಕೋಚ,
ಹಿಂಜರಿಕೆ, ಭಯ…. ದಿನ ದಿನಕ್ಕೆ ಕರಗಿ, ಆತ್ಮೀಯತೆ ವಾತ್ಸಲ್ಯ, ಸಲುಗೆ
ಮೂಡಲಾರಂಭಿಸಿದವು, ಪರಸ್ಪರರಲ್ಲಿ ಹೇಳಿಕೊಳ್ಳಲಾಗದ ಸೆಳೆತ, ಆಕರ್ಷಣೆ
ಚಿಗುರಲಾರಂಭಿಸಿತು. ಭಯದ  ನೆರಳು, ಉಸಿರಾಡುವ ಗಾಳಿಗುಂಟ
ಎದೆಯೊಳಗಾವರಿಸಲಾರಂಭಿಸಿತು. ಪ್ರಭಾ ಬಯಕೆಯ ಸುಳಿಗೆ ಸಿಗದಂತೆ ನಿತ್ಯ
ಹೋರಾಟ ಮಾಡಲಾರಂಭಿಸಿದಳು. ಈ ಸುಳಿಗೆ ಸಿಕ್ಕರೆ ತನಗೆ ಸಾವೇ ಗತಿ
ಎಂದು ಪ್ರಭಾ ಹೆದರಲಾರಂಭಿಸಿದಳು. ನಾಯ್ಕ ಎದುರು ನಿಂತಾಗಲೆಲ್ಲ, ಸಣ್ಣಗೆ
ಎದೆ ನಡುಕ ಶುರುವಾಗುತ್ತದೆ. ಸಂಯಮ ಕಾಯ್ದುಕೊಳ್ಳುವಲ್ಲಿ ಸಂಘರ್ಷ
ಶುರುವಾಗುತ್ತಿತ್ತು.
ಆಷಾಢ ಮಾಸದ ಆದಿನ,ಮಳೆ ಆಗಾಗ ನಿಂತು ಮತ್ತೆ ಸುರಿಯುತ್ತಿತ್ತು.
ಮಳೆಯ ಕಾರಣದಿಂದಾಗಿ, ಅಂದು ಹೊಲದಲ್ಲಿ ಕೆಲಸ ಮಾಡಲು, ಒಬ್ಬರೂ
ಕೂಲಿಯಾಳು ಬಂದಿರಲಿಲ್ಲ. ಸಂಜೆ ನಾಲ್ಕು ಗಂಟೆಯ ಸಮಯ, ಜೋರಾಗಿ
ಸುರಿವ ಮಳೆಯಲ್ಲಿ, ಅರೆ-ಬರೆ ತೋಯಿಸಿಕೊಂಡು, ನಡು ಹೊಲದಿಂದ
ಓಡೋಡುತ್ತಾ, ಪ್ರಭಾ ಮತ್ತು ನಾಯ್ಕ, ಗುಡಿಸಲು ಸೇರಿಕೊಂಡರು. ಕರಿಮೋಡಗಳು
ಸೂರ್ಯನಿಗೆ ಮುಸುಕು ಹಾಕಿ, ಕತ್ತಲೆಯ ಛಾಯೆಯನ್ನು ಹರಡಿದ್ದವು. ಗುಡಿಸಲಿನ ,

ನೆಲದ ಮೇಲೆ ತೆಂಗಿನ ಗರಿಗಳ ಚಾಪೆಯನ್ನು ಹಾಸಲಾಗಿತ್ತು. ಮಳೆ ತನ್ನ
ಭರಾಟೆಯನ್ನು ಮುಂದುವರೆಸಿತ್ತು. ಇಬ್ಬರೂ ಚಾಪೆಯ ಮೇಲೆ ಸ್ವಲ್ಪ ದೂರ –
ದೂರದಲ್ಲಿ ಕುಳಿತರು. ಪ್ರಭಾಳ ಹಸಿದ ಕಣ್ಣುಗಳು ನಾಯ್ಕನ ಹರವಾದ ಎದೆ,
ಬಲಿಷ್ಟ  ಬಾಹುಗಳ ಮೇಲೆ ನೆಟ್ಟವು. ಮೆಲ್ಲನೆ ಹತ್ತಿರ ಸರಿಯುತ್ತಾ  ನಾಯ್ಕನನ್ನು
ಬಿಗಿದಪ್ಪಿದಳು. ನಾಯಕ ಗಾಬರಿಗೊಂಡ. ಪ್ರಭಾ ಅಂಗಾತ ಮಲಗಿ ಅವನನ್ನು
ಚಾದರದಂತೆ ಬಲವಾಗಿ ತನ್ನೆದೆಯ ಮೇಲೆಳೆದುಕೊಂಡಳು.
ಪ್ರಭಾ ಮೊದಲಿಗಿಂತ ಈಗ ಹೆಚ್ಜು ಗೆಲುವಾಗಿ, ಮೈ-ಕೈ ತುಂಬಿಕೊಂಡು
ಹೆಚ್ಚು ಆಕಷಕವಾಗಿ ಕಾಣುತ್ತಿದ್ದಳು. ಮೊದಲಿನ ವೈರಾಗ್ಯ ನಿರುತ್ಸಾಹ ಮಾಯವಾಗಿ
ಲವ-ಲವಿಕೆ, ಉತ್ಸಾಹ ಕಂಡು ಬರತೊಡಗಿತು. ಪ್ರಭಾ ಮುಟ್ಟಾದಾಗ ಮೂರು
ದಿನ ರಾಧಕ್ಕನೇ ಅಡುಗೆ ಕೆಲಸ, ಪೊಜೆ ಮಾಡುವುದು ವಾಡಿಕೆಯಾಗಿತ್ತು. ಐದು
ವಾರ ಕಳೆದರೂ, ಪ್ರಭಾ ಮುಟ್ಟಾಗದಿರುವುದನ್ನು ಕಂಡು, ರಾಧಕ್ಕನಿಗೆ ಆತಂಕ,
ಅನುಮಾನ ಶುರುವಾಯ್ತು. ಎಂಟು ವಾರಗಳು ಕಳೆಯುತ್ತಿದ್ದಂತೆ, ರಾಧಕ್ಕನಿಗೆ
ತಡೆದುಕೊಳ್ಳಲಾಗಲಿಲ್ಲ. ವ್ರಭಾಳನ್ನು ರಟ್ಟೆ ಹಿಡಿದು, ಬಲವಾಗಿ ತಳ್ಳಿಕೊಂಡು,
ದೇವರ ಕೋಣೆಗೆ ಹೋದಳು. ಅವಳ ಶೀರೆಯನ್ನು ಬಿಚ್ಚಿ  ಲಂಗವನ್ನು ಕೆಳಗೆ
ಸರಿಸುತ್ತಾ, ಉಬ್ಬಿದ ಹೊಟ್ಟೆಯಮೇಲೆ ಸವರುತ್ತಾ, “ನಿಜ ಹೇಳು!,
ಬಸುರಾಗಿದ್ದೀಯಾ” ಸಿಟ್ಟಿನಿಂದ ಕೇಳಿದಳು. ಪ್ರಭಾ ಮಾತಾಡಲಿಲ್ಲ. ಮುಖದಲ್ಲಿ
ಗಾಬರಿಯಿತ್ತು. ರಾಧಕ್ಕ ಹಣೆ ಜಜ್ಜಿಕೊಳ್ಳುತ್ತಾ  ಹೊರಬಂದಳು, ಬಳಿಕ ಪ್ರಭಾ
ಇಲ್ಲದ ಸಮಯದಲ್ಲಿ ತನ್ನ ತಮ್ಮನಿಗೆ ವಿಷಯ ತಿಳಿಸಿದಳು. ಭಟ್ಟರು ಮೌನಿಯಾದರು.
ಸಮಗ್ರ ದೃಷ್ಟಿಯಿಂದ, ಒಂದು ರಾತ್ರಿ ಮತ್ತು ಹಗಲು ಪರಿಹಾರಕ್ಕಾಗಿ ಉಪಾಯ
ಹುಡುಕಿದರು. ಕೊನಗೊಂದು ತೀರ್ಮಾನಕ್ಕೆ ಬಂದರು. ಮನೆಯಲ್ಲಿ ಹೋಮ,
ಪುಜಾ ಕಾರ್ಯ ಏರ್ಪಡಿಸಿದರು. ತನ್ನ ಕುಲ ಬಾಂಧವರನ್ನೆಲ್ಲ ಕರೆಸಿದರು.
ತಿಮ್ಮಾ ನಾಯ್ಕನ ತಲೆ ಬೋಳಿಸಿ, ಜುಟ್ಟು ಬಿಡಿಸಿ ಉಪನಯನಕ್ಕೆ ಅಣಿಗೊಳಿಸಿದರು.
ಗುರುಹಿರಿಯರು ಅಚ್ಚರಿಗೊಂಡರು. ಅವರಿಗೆಲ್ಲಾ ಆಶ್ಜರ್ಯ!, “ಭಟ್ಟರೇ!, ಎನಿದು
ಹೀನ ಕುಲದವನಿಗೆ ಉಪನಯನ! ನಾವಿದನ್ನು ಒಪ್ಪುವುದಿಲ್ಲ ಧರ್ಮವನ್ನು
ಹಾಳು ಮಾಡುತ್ತಿದ್ದೀರಿ!” ಎಂದು ಕೂಗಾಡಿದರು. ರೇಗಾಡಿದರು ಭಟ್ಟರು ಹೆದರಲಿಲ್ಲ.
ಧರ್ಮ ಬೋಧನೆಯ ಬಳಿಕ ತಿಮ್ಮಾ ನಾಯ್ಕನಿಂದ ಪ್ರಭಾಳ ಕೊರಳಿಗೆ ತಾಳಿ
ಕಟ್ಟಿಸಿದರು. ಧರ್ಮೇಚ, ಕಾಮೇಚ ಅರ್ಥೇಚ… ನಾತಿ ಚರಾಮಿ’  ಎಂದು
ವಚನವನ್ನು, ನಾಯ್ಕನ ಬಾಯಿಂದ ನುಡಿಸುತ್ತಾ ಅದರ ಅರ್ಥವನ್ನು  ಅವನಿಗೆ
ತಿಳಿಸಿದರು. ತನ್ನ ವಿಪ್ರಕುಲಸಮೂಹದ ವಿರೋಧವನ್ನು ಕಡೆಗಣಿಸಿ ಮದುವೆ
ಮಾಡಿಸಿದರು. ಅಂದಿನಿಂದ ತಿಮ್ಮಾನಾಯ್ಕನು, ‘ತಿಮ್ಮಪ್ಪಭಟ್ಟ’ನಾದ ರಾಧಕ್ಕನಿಗೆ
ಮುಗಿಲು ಹರಿದು. ಮೈಮೇಲೆ ಬಿದ್ದಂತಾಯ್ತು. ‘ಕೇಶವ!, ಏನೋ ಇದೆಲ್ಲ

ರಾಧಕ್ಕ ಕೇಳಿದಳು ಅಕ್ಕಾ!, ಹೀಗೆಯೇ ಆಗಬೇಕಿತ್ತು ಅಂತಾ, ವಿಧಿಯಾಜ್ಞೆ
ಇರುವಾಗ, ಯಾರೂ ಅದನ್ನು ತಪ್ಪಿಸಲಿಕ್ಕೆ ಆಗೋದಿಲ್ಲಮ್ಮಾ!. ಕುಲ-ಜಾತಿಗಳ
ಕಟ್ಟು_ಪಾಡುಗಳೆಲ್ಲ ಮನುಶ್ಯರೇ ಮಾಡಿದ್ದು. ಒಬ್ಬ  ಮನುಶ್ಯ  ಮತಾಂತರಗೊಳ್ಳಲು,
ಅನ್ಯ  ಧರ್ಮ ಸ್ವೀಕರಿಸಲು ಧರ್ಮ ಸಮ್ಮತಿ ಇದೆ. ಈಗ ತಿಮ್ಮಾ ನಾಯ್ಕನಿಗೆ,
ಮತಾ೦ತರಗೊಳ್ಳುವ  ಕಾಲ ಬಂತು. ಇದರಿಂದ, ಮೂಲ ಭೂತವಾದಿಗಳಿಗೆ
ಸಿಟ್ಟು ಬಂದಿರಬಹುದು. ಆದರೆ, ಎಲ್ಲಾ ತರದಿಂದ ವಿಚಾರ ಮಾಡಿದೆ ಹರೆಯದ
ಮಗಳು ಪ್ರಭಾಳಿಗೆ ಗಂಡಿನ ಆಶ್ರಯ ಬೇಕಿತ್ತು. ಸಂತಾನವಿಲ್ಲದೇ, ಅನ್ಯರ
ಪಾಲಾಗುತ್ತಿದ್ದ, ಈ ಬೆಲೆಯುಳ್ಳ ಆಸ್ತಿಗೆ ವಾರಸುದಾರ ಬರಲಿದ್ದಾನೆ ನನ್ನಲೆಕ್ಕಾಚಾರದ
ನಂಬಿಗೆಯಿಂದ ಹೇಳುವದಾದರೆ, ಪ್ರಭಾಳಿಗೆ ಗಂಡು ಮಗುವಾಗುವದು. ಬಡತನದ
ಬೆಂಕಿಯಲ್ಲಿ ಬೇಯುತ್ತಿರುವ, ತಿಮ್ಮಪ್ಪನಿಗೆ ಹಾಗೂ ವಿಧವೆಯೆಂಬ ಶಾಪದ
ಪಂಜರದಲ್ಲಿ, ಕೈದಿಯಂತೆ ಕೊರಗುತ್ತಿದ್ದ ಪ್ರಭಾಳಿಗೆ ಉತ್ತಮ ಬದುಕು ಸಿಕ್ಕಿತ್ತಲ್ಲಾ  
ಇದಕ್ಕಿಂತ ಹೆಚ್ಜಿನ ಸಂತೋಷ ಇನ್ನೇನಿದೇ ನೋಡು, ರಾಧಕ್ಕಾ! ಹೀನ
ಕುಲದವನೆಂಬ ಕಾರಣದಿಂದ, ತಿಮ್ಮಪ್ಪನನ್ನು ಶಿಕ್ಷಿಸುವದಾಗಲೀ, ಹೀನ ಕುಲಕ್ಕೆ
ಹುಟ್ಟುವ ಮಗುವೆಂದು, ಪ್ರಭಾಳ ಗರ್ಭಸ್ಥ ಶಿಶುವನ್ನು ಕೊಲ್ಲಿಸುವದಾಗಲೀ ಮಹಾ
ಪಾಪ .ನಾವು  ಬದುಕಬೇಕು, ಇತರರಿಗೂ ಬದುಕಲು ಆಸ್ಪದ ನೀಡಬೇಕು. ಇದು
ನಿಜವಾದ ಮಾನವ ಧರ್ಮ ನೀತಿ. ನನ್ನ ನಿರ್ಧಾರದಂತೆ ಮಾಡಿದ ಈ ಕೆಲಸ
ದೇವರ ದೃಷ್ಠಿಯಲ್ಲಿಯೂ ಸರಿಯಾಗಿಯೇ ಇದೆ. ಇದನ್ನು ಸಂತೋಷದಿ೦ದ
ಸ್ವೀಕರಿಸು. ಎಲ್ಲ ಒಳಿತಾಗುತ್ತದೆ” ಏಳನೆಯ ತಿಂಗಳಿನಲ್ಲಿ, ಕೇಶವಭಟ್ಟರ ಇಚ್ಚೆಯ
ಮೇರೆಗೆ, ಪ್ರಭಾಳ ಸೀಮಂತಿಕ ಮಂಗಲ ಕಾರ್ಯವು ಸಾಂಗವಾಗಿಯೇ ನಡೆಯಿತು.
ಕಾಲ ಕಳೆಯುತ್ತಿದ್ದಂತೆ ರಾಧಕ್ಕನ ವಿಚಾರಗಳೂ ಬದಲಾಗುತ್ತ ಸಾಗಿದವು ಪ್ರಭಾಳನ್ನು
ತನ್ನಸ್ವಂತ ಮಗಳ ಹಾಗೆಯೇ ಉಪಚರಿಸತೊಡಗಿದಳು. ಪ್ರಭಾಳಿಗೆ ನವಮಾಸಗಳು
ಹತ್ತಿರವಾಗುತ್ತಿದ್ದಂತೆ, ಕೇಶವ ಭಟ್ಟರ ದೇಹ ಸ್ಥಿತಿ ಹದಗೆಡಲಾರಂಭಿಸಿತು. ತಮ್ಮ
ಅಂತಿಮ ದಿನಗಳು ಹತ್ತಿರವಾಗುವದನ್ನು ಗ್ರಹಿಸಿದ, ಅವರು ರಾಧಕ್ಕನನ್ನು ಹತ್ತಿರ
ಕರೆದು ಅವಳ ಎರಡೂ ಕೈಗಳನ್ನು, ತಮ್ಮ ಕೈಗಳಲ್ಲಿ ಒತ್ತಿ ಹಿಡಿದು. ‘ರಾಧಕ್ಕ
ನಾನು ಹೊರಡುವ ಸಮಯ ಹತ್ತಿರ ಬರುತ್ತಿದೆ. ನನಗಿಂತ ಹಿರಿಯಳಾದ ನಿನ್ನನ್ನು
ಉಳಿಸಿದ್ದು  ದೇವರ ಆಶೀರ್ವಾದ!, ಇರುವಷ್ಟು ಕಾಲ, ಪ್ರಭಾಳಿಗೆ ತಾಯಿಯ
ಪ್ರೀತಿಯನ್ನು ನೀಡು. ನಾನು ಸತ್ತ ಅರೆಕ್ಷಣದಲ್ಲಿಯೇ, ಇನ್ನೊಂದು ಜೀವಿ ಈ
ಮನೆಯಲ್ಲಿ ಹುಟ್ಟುತ್ತದೆ. ಅದಕ್ಕೆ ‘ಪುರುಷೋತ್ತಮ’ನೆಂದು ನಾಮಕರಣವಾಗಲಿ.
ಅವನು ಸಾಮಾನ್ಯ ವ್ಯಕ್ತಿಯಾಗದೇ, ನನ್ನಂತೆ ಮಹಾ ಪಂಡಿತನಾಗುವನು. ಈ
ಮನೆಯ ಜ್ಯೋತಿಯಾಗಿ ಬೆಳಗುತ್ತಾನೆ’ ಇನ್ನೂ ಹೇಳುವದು ಮುಗಿದಿರಲಿಲ್ಲ,
ಕತ್ತು ಪಕ್ಕಕ್ಕೆ ವಾಲಿತು.

ಒಳಗಿನ ಕೋಣೆಯಲ್ಲಿ. ಪ್ರಭಾ ಹೆರಿಗೆಯ ನೋವಿನಿಂದ ಚೀರಿದ ಧ್ವನಿ  
ಕೇಳಿತು. ಕೇಶವ ಭಟ್ಟರ ಉಸಿರು ನಿಂತಿತು . ಅಷ್ಟರಲ್ಲಿ , ಶಿಶುವಿನ   ಆಕ್ರ0ದನ  
ಕೇಳಿಸಿತು. ಮುದ್ದಾದ  ಗ೦ಡು  ಮಗು . ರಾಧಕ್ಕನ  ದೃಷ್ಟಿಯಲ್ಲಿ  ಇದು  ಕೇಶವ  ಭಟ್ಟರ      
 ಪುನರ್ಜನ್ಮ. ದೇವರ ಮಹಿಮೆಯನ್ನು ಕೊಂಡಾಡಿದರು. ಕೇಶವ ಭಟ್ಟರು
ಸತ್ತಿಲ್ಲ . ಅವರು ಮಗುವಾಗಿ ಮತ್ತೆ ಮಗಳ ಉದರದಲ್ಲಿ ಹುಟ್ಟಿದ್ದಾರೆ. ಎಂಬುದು
ಎಲ್ಲರ  ನಂಬಿಗೆಯಾಯ್ತು. ಬದುಕಿನ ಆರಂಭದಲ್ಲಿಯೇ, ಬಾಡಿ.ಮಣ್ಣು ಸೇರಲಿದ್ದ,
ಪ್ರಭಾಳ ಬದುಕಿನ  ಬಳ್ಳಿ ಮತ್ತೆ  ಚಿಗುರಿ , ಫಲ  ಪುಷ್ಪಗಳನ್ನು ಹೊತ್ತು  
 ಕಂಗೊಳಿಸತೊಡಗಿತು.
(ಮುಂಬಯಿನ ಗುರುತು’ ಮಾಸಿಕದಲ್ಲಿ ಬಹುಮಾನ ಪಡೆದ ಕತೆ)
÷ +  + +

ಪರಿಹಾರ  
ರಕ್ಕಸದೊಡ್ಡಿಯ ಜನರ ಭಾಗ್ಯದ ಬಾಗಿಲು ತೆರೆಯಿತು. ಹಳ್ಳಿಯ ಎಲ್ಲಾ
ಹೆಣ್ಣು_ಗಂಡುಗಳು ಕಾಲುವೆಯ ಕೆಲಸಕ್ಕೆ ತೊಡಗಿಕೊಂಡರು. ಗುತ್ತೇದಾರರ
ಟ್ಯಾಂಕರಿನಿಂದ ಹಳ್ಳಿಯ ಜನರಿಗೆಲ್ಲಾ ಯಥೇಚ್ಧವಾಗಿ ನೀರು ಸಿಗಲಾರಂಭಿಸಿತು.
ವಾರಕ್ಕೊಂದು ಬಾರಿ ಪಗಾರ ಬಟವಾಡೆಯಾಗುತ್ತಿತ್ತು.
ರಕ್ಕಸದೊಡ್ಡಿ ಎರಡು ಜಿಲ್ಲೆಗಳ ಗಡಿ ರೇಖೆಯ ಬೆನ್ನಿಗೆ ತಗುಲಿಕೊಂಡು
ನಿಂತಿರುವ ಸಣ್ಣ ಹಳ್ಳಿ. ಹೆಚ್ಜೆಂದರೆ ಒಂದು ಸಾವಿರ ಜನಸಂಖ್ಯೆ  ಇದ್ದೀತು.
ಹತ್ತಾರು ಮನೆಗಳು ಕಲ್ಲು ಮಣ್ಣುಗಳಿಂದ ಕಟ್ಟಿದವುಗಳಾದರೆ, ಮಿಕ್ಕವುಗಳೆಲ್ಲಾ
ಗುಡಿಸಲುಗಳು. ಹಳ್ಳಿಯಿಂದ ಮೂರು ಕಿಲೋಮೀಟರು ಮಣ್ಣು, ಕಲ್ಲು, ಕೊರಕಲು
ರಸ್ತೆಯಲ್ಲಿ ಸಾಗಿದರೆ, ಲಾರಿ. ಬಸ್ಸುಗಳು ಓಡಾಡುವ ಡಾಂಬರು ರಸ್ತೆ ಸಿಗುತ್ತದೆ.
ಹಳ್ಳಿಯಿಂದ ಸಾಗುವ, ಕಾಲುದಾರಿಯಂಥಹ ರಸ್ತೆಯ ಎರಡು  ಬದಿಗಳಲ್ಲಿ,
ಮುಳ್ಳು ಕಂಟಿಗಳು ಹುಲುಸಾಗಿ ಬೆಳೆದು, ಇನ್ನಷ್ಟು ದಾರಿಯನ್ನು ಕಿರಿದಾಗಿಸಿವೆ.
ರಸ್ತೆಯ ಮಧ್ಯದಲ್ಲಿ, ಗೂನು ಬೆನ್ನಿನ ಹಾಗೆ, ಅರೆ ಬರೆ ಉಬ್ಬಿ  ನಿಂತಿರುವ
ಬಂಡೆಗಳ ಮೇಲಿಂದ ಸೈಕಲ್ ಸಮೇತ ಜಾರಿ ಬಿದ್ದು, ಪಡ್ಡೆ ಹುಡುಗರು, ಕೈ-
ಕಾಲುಗಳನ್ನು ತರಚಿಕೊಳ್ಳವದುಂಟು. ಇದೆಲ್ಲಾ ಹಳ್ಳಿಯ ಜನರಿಗೆ ರೂಢಿಯಾಗಿದೆ.
ಚುನಾವಣೆಯ ಪ್ರಚಾರಕ್ಕಾಗಿ, ಹರ ಸಾಹಸದಿಂದ ರಾಜಕಾರಣಿಗಳು ಬಂದು
ಹೋಗುತ್ತಾರೆ. ಚುನಾವಣೆ ಮುಗಿದ ಬಳಿಕ, ಆರಿಸಿ ಬಂದವರು ಹಳ್ಳಿಯನ್ನು
ಮರೆತು ಬಿಡುತ್ತಾರೆ. ಜಿಲ್ಲಾಡಳಿತದ ರಿವ್ಯ ನಿರ್ಲಕ್ಷ್ಯ ಹಳ್ಳಿಯ ದುಸ್ಥಿತಿಗೆ
ಕಾರಣವಾಗಿದೆ. ಬೇಸಿಗೆಯಲ್ಲಿ, ಕುಡಿಯುವ ನೀರಿಗಾಗಿ, ಒಂದು ಕಿಲೋಮೀಟರು
ದೂರದಲ್ಲಿರುವ, ಹಳ್ಳದಲ್ಲಿ, ನಾಲ್ಕೈದು ಅಡಿ ಆಳದ ಗುಂಡಿಯನ್ನು, ತೋಡಿ,

ಬಟ್ಟಲು ತಂಬಿಗೆಗಳಿಂದ ಕೊಡಗಳನ್ನು ತುಂಬಿಕೊಂಡು ಹೊತ್ತು ತರುವದು
ಜನರಿಗೆ ಅಭ್ಯಾಸವಾಗಿದೆ.
ಊರ ನಡುವೆಯಿರುವ ಗ್ರಾಮ  ದೇವತೆಯ ಗುಡಿಯಲ್ಲಿ, ಕಳೆದ ವರ್ಷದಿಂದ
ಮೂರನೆಯ  ತರಗತಿಯವರೆಗೆ  ಶಾಲೆ  ಆರ೦ಭವಾಗಿದೆ . ಮಾಸ್ತರು  ಪಕ್ಕದ    
ನರಸಾಪುರದಿಂದ ಎರಡು-ಮೂರು ದಿನಗಳಿಗೊಮ್ಮೆ  ಬ೦ದು  ಕೈ ,
ಬೆರಳೆಣಿಕೆಯಲ್ಲಿರುವ ಮಕ್ಕಳ ಸಂಖ್ಯೆಯನ್ನು ಕಂಡು, ಕಾಟಾಚಾರಕ್ಕೆ ಒಂದಿಷ್ಟು
ಕಲಿಸಿ  ಹೋಗುತ್ತಾರೆ. ಹೆಚ್ಚಿನ ಅಭ್ಯಾಸಕ್ಕಾಗಿ, ಒಂದು ಮೈಲಿ ದೂರದ ನರಸಾಪುರಕ್ಕೆ
ಅಲೆದಾಡಿ, ಕೆಲವು ಹುಡುಗರು ಅಂತೂ, ಇಂತೂ ಮೆಟ್ರಿಕ್ ವರೆಗೆ ಓದಿ , ಡಿಗ್ರಿ
ಪಾಸಾದವರ ಹಾಗೆ ಸಂಭ್ರಮಿಸುತ್ತಾ, ಮುಂದಕ್ಕೆ ಓದಲೂ ಆಗದೇ, ತಮ್ಮ ಹೊಲ  
ಮನೆಗಳಲ್ಲಿ  ಕೆಲಸ ಮಾಡಲಾಗದೆ ದೊಗಲೆ ಪ್ಯಾ0ಟು, ಶರ್ಟು ತೊಟ್ಟುಕೊಂಡು,
ತ0ದೆ ತಾಯಿಗಳ ಬೈಗುಳ ತಿನ್ನುತ್ತಾ, ದಂಡ ಪಿಂಡಗಳಾಗಿ, ಗುಡಿಯ ಕಟ್ಟೆಯ
ಮಲೆ ಕುಳಿತುಕೊಂಡು, ಬಗಲಲ್ಲಿ ಕೊಡವಿಟ್ಟುಕೊಂಡು, ವೈಯಾರದಿಂದ. ಕುಡಿಗಣ್ಣಿನ
ಕಳ್ಳ ನೋಟ ಚೆಲ್ಲುತ್ತಾ, ಹತ್ತಿರದಿಂದ ಹಾಯ್ದು ಹೋಗುವ ಹದಿ ಹರೆಯದ
ಹುಡಿಗಿಯರ ಎದೆಗಳಲ್ಲಿ ಇವರು ಕಾಮನಬಿಲ್ಲು ಮೂಡಿಸುತ್ತಾರೆ. ಹುಡಿಗಿಯರು, ಕಿಸಕ್ಕನೆ  ನಕ್ಕು  
ಅತ್ತಿತ್ತ  ನೋಡಿ , ಎಕಾ೦ತವನ್ನು  ಗಮನಿಸಿ , ತಾನು  ಮೆಚ್ಚಿದ ಹುಡುಗನ  ಮುಖದ  ಮೇಲೆ , ಕೊಡದೊಳಗಿನ  ನೀರನ್ನು ಚಿಮುಕಿಸಿ ,ಎದೆ ಬೆಚ್ಚಗೆ  ಮಾಡಿ  ಮರೆಯಾಗುತ್ತಾರೆ . ಆರ೦ಭದಲ್ಲಿ   ಕಣ್ಣುಗಳಲ್ಲಿ  ಮಾತಾಡಿ  , ಸಮ್ಮತಿ  ಸೂಚಿಸಿ,
 ಬಳಿಕ ಏಕಾಂತದಲ್ಲಿ  ಸಿಕ್ಕಾಗ ಮಾತಾಡಿ, ಮುಸ್ಸಂಜೆಯ, ಸಾಡೇತೀನ ಮುಹೂರ್ತದಲ್ಲಿ,
ತಂಬಿಗೆಯಲ್ಲಿ ನೀರು ತುಂಬಿಕೊಂಡು. ಮಲ ವಿಸರ್ಜನೆಯ ನೆಪದಿಂದ ಊರ
ಪಕ್ಕದಲ್ಲಿರುವ ಮೇವಿನ ಬಣವೆಗಳ ಆಶ್ರಯದಲ್ಲಿ, ಎರಡು ದೇಹಗಳು 
ಹುರಿಹಾಕಿಕೊಳ್ಳುತ್ತವೆ. ಒಮ್ಮೊಮ್ಮೆ ಈ ರಹಸ್ಯ ಬಯಲಾಗಿ ಹುಡುಗಿಯರು, ತಂದೆ_
ತಾಯಿಯರಿಂದ ಒದೆ ತಿನ್ನುವದೂ ಉಂಟು. ಹರೆಯದ ಅಲಿನಲ್ಲಿ, ಆಕಸ್ಮಿಕವಾಗಿ
ಬಸಿರಾಗುವ ಹುಡುಗಿಯರು, ಹೊಟ್ಟೆ ಹಿರಿದಾಗುವ ಮುನ್ನವೇ, ಈರಮ್ಮಜ್ಜಿಯ
ಕಾಡೌಷಧಿ ಸೇವಿಸಿ ನಿರಾಳವಾದದ್ದಿದೆ. ತಮಗಿರುವ ಒಂದೆರಡೆಕರೆ ಭೂಮಿಯಲ್ಲಿಯೇ
ಹಗಲಿರುಳು  ದುಡಿದರೆ , ಜಮಿನಿಲ್ಲದವರು  ಹತ್ತಿರದ  ಪಟ್ಟಣಕ್ಕೆ  ಅಲೆದಾಡಿ   ಕೂಲಿ
 ಕೆಲಸ  ಮಾಡುತ್ತಿದ್ದಾರೆ.
ಮಧ್ಯಾಹ್ನದ ಸಮಯದಲ್ಲಿ ಹಳ್ಳಿ ನಿರ್ಜನವಾಗಿ, ಬಿಕೋ ಅನುತ್ತದೆ. ಕಣ್ಣು
ಕಾಣಿಸದ, ಕಿವಿ ಕೇಳಿಸದ ಮುದಿ  ಜೀವಗಳು ತಮ್ಮ ಬರಿದಾದ ಬೊಚ್ಚು ಬಾಯಿಗಳಲ್ಲಿ,
ಏನನ್ನೋ ಹೊಟ್ಟೆ  ತುಂಬಾ ತಿನ್ನುವವರ ಹಾಗೆ, ನಿರಂತರ ಬಾಯಾಡಿಸುತಾ,
ಗುಡಿಸಲು ಮುಂದಿನ ಅಥವಾ ಹತ್ತಿರದ ಗಿಡದ ನೆರಳಿನಲ್ಲಿ, ಕಾಲುಗಳನ್ನು  

ಚಾಚಿಕೊಂಡು ಏಕ ಮಾತ್ರ ಆಸರೆಯಾದ ಕೋಲನ್ನು ಹತ್ತಿರದಲ್ಲಿಟ್ಟುಕೊಂಡು,
ಅದು ಇದೆಯೋ ಇಲ್ಲವೋ ಎಂಬುದನ್ನು ಆಗಾಗ ಅದರ ಮೇಲೆ ಕೈಯಾಡಿಸುತ್ತಾ,
ಇರುವಿಕೆಯನ್ನು ಖಾತ್ರಿ ಮಾಡಿಕೊಳ್ಳುತ್ತಾ ಈ ಲೋಕಕ್ಕೂ ತಮಗೂ ಯಾವ 
ಸಂಬಂಧವೂ ಇಲ್ಲವೆನ್ನುವ ಹಾಗೆ, ಏನನ್ನೂ, ಕಾಣದ ತಮ್ಮ ಕುರುಡನ್ನು ಶಪಿಸುತ್ತಾ,
‘ಸಾವು ಬೇಗ ಬರಬಾರದೇ! ಎಂದು ಆಗಾಗ ಮನಸ್ಸಿನಲ್ಲಿಯೇ ಅಂದುಕೊಳ್ಳುತ್ತಾ
ಕುಳಿತಲ್ಲಿಯೇ ಅಷ್ಟಿಷ್ಟು ತೂಕಡಿಸಿ ನಿದ್ದೆ ಮಾಡುವದುಂಟು.
ಇಂತಿರ್ಪ ರಕ್ಕಸದೊಡ್ಡಿಗೆ ಆಕಸ್ಮಾತ್ತಾಗಿ ಹೊಸ ಚೈತನ್ಯ ಬಂತು. ಹಳ್ಳಿಯಿಂದ
ಘರ್ಲಾಂಗ ದೂರದಲ್ಲಿ ನೀರಾವರಿಯ ದೂಡ್ಡ ಕಾಲುವೆಯೊ0ದು
ನಿರ್ಮಾಣವಾಗಲಿರುವ ಸುದ್ದಿ ಹಬ್ಬಿಕೊಂಡಿತು. ಸರಕಾರಿ ನೌಕರರು ಉದ್ದನೆಯ
ಕಲ್ಲುಗಳನ್ನು ಕಾಲುವೆಯ ಉದ್ದಕ್ಕೂ ನೆಟ್ಟು ಸುಣ್ಣ ಬಳಿದು ಹೋದರು. ಮುಂದೆ
ಕಾಲುವೆಯು ಯುವ-ಯಾವ ಹೊಲಗಳಿಗೆ ನೀರುಣಿಸಬಹುದೆಂದು ಕೆಲವರು
ಜಮೀನು ಕಳೆದುಕೊಳ್ಳುವವವರು, ತಮ್ಮ ಜಮೀನಿಗೆ ಎಷ್ಟೇಷ್ಟು ಹಣ ಸಿಗಬಹುದೆಂಬ
ಲೆಕ್ಕಾಚಾರದಲ್ಲಿ ಮುಳುಗಿ ನಿಖರವಾಗಿ ಒಂದೂ ತಿಳಿಯದೆ  ತಲೆ
ಕೆಡಿಸಿಕೊಂಡದ್ದುಂಟು. ಮುಂದೆ ಕೆಲವೇ ದಿನಗಳಲ್ಲಿ ಆಂಧ್ರದ ರೆಡ್ಡಿಯೆಂಬ ಗುತ್ತೇದಾರ
ಕಾಲುವೆಯ ಸಮೀಪದಲ್ಲಿ ಶೆಡ್ ನಿರ್ಮಾಣ ಮಾಡಿ ಜೆಸಿಬಿ ರೋಡ್ ರೊಲರ್,
ನಾಲ್ಕಾರು ಟಿಪ್ಪರು, ಜೀಪು , ಕಾರು, ಕಾಂಕ್ರೀಟ ಮಿಕ್ಸರ, ನೀರಿನ ಟ್ಯಾಂಕರ್….
ಮುಂತಾದ ಮಶಿನರಿಗಳನ್ನು ಒಗ್ಗೂಡಿಸಿ ನಿಲ್ಲಿಸಿದರು. ಜನರೇಟುರೊಂದು ರಾತ್ರಿಯೆಲ್ಲಾ
‘ಗುಡು-ಗುಡು-’ ಸಪ್ಪಳ ಮಾಡುತ್ತಾ ಆ ಕಾಡಿನಲ್ಲಿ ಬೆಳಕು ಚೆಲ್ಲತೊಡಗಿತು.
ಆರಂಭದಲ್ಲಿ ಈ ಕಿವಿಗಡಚಿಕ್ಕುವ ಸಪ್ಪಳಿಗೆ ನಿದ್ದೆ ಮಾಡಲಾಗದೇ ಒದ್ದಾಡಿದವರೆಲ್ಲಾ
ಕ್ರಮೇಣ ಅಭ್ಯಾಸವಾಗಿ ಹೊಂದಿಕೊಂಡರು. ಒಂದು ದಿವಸ ಸರಕಾರೀ ಇಂಜನಿಯರ
ಸಾಹೇಬರ ಸಮಕ್ಷಮದಲ್ಲಿ ಕಾಲುವೆಯ ಕೆಲಸಕ್ಕಾಗಿ ಜಮೀನು ಕಳೆದುಕೊಂಡವರಿಗೆ
ತಾತ್ಪೂರ್ತಿಕ ಪರಿಹಾರಧನವನ್ನು ರೆಡ್ಡಿಯವರು ಕೊಡುವಾಗ, ರೈತರನ್ನು ಗುರ್ತು
ಹಿಡಿಯಲು ಹಾಗೂ ಸಾಕ್ಷಿಯಾಗಿ ಪಂಚಾಯಿತಿ ಸದಸ್ಯ ಹಾಗೂ ದಲಿತರ ಮುಖಂಡ
ದುರ್ಗಪ್ಪನನ್ನು ಕರೆಯಿಸಿದ್ದರು. ಆಗ ಇಂಜನಿಯರ ಸಾಹೇಬರು ‘ಇದು ಸದ್ಯಕ್ಕೆ
ರೆಡ್ಡಿಯವರು ತಮ್ಮ ಸ್ವಂತ ಹಣವನ್ನು ಖುಷಿಗಾಗಿ ಕೊಡುತ್ತಿದ್ದಾರೆ. ಆ ನಂತರ
ಸರಕಾರದ ಪರಿಹಾರ ಧನವೂ ಕೂಡಾ ವರ್ಷ ಒಪ್ಪತ್ತಿನಲ್ಲಿ ಬರುತ್ತದೆ. ಈ
ಹಣವನ್ನು ಪಡೆದವರು ರೆಡ್ಡಿಯವರಿಗೆ ಕೆಲಸ ಸುರು ಮಾಡಲು ಹರಕತ್ತು
ಮಾಡಬಾರದು. ಹಾಗಂತಾ ಬರೆದಿರುವ ಕಾಗದಕ್ಕೆ ಸಹಿ ಮಾಡಬೇಕು’ ಅಂದರು.
ಸಾಹೇಬರ ಮಾತಿಗೆ ಎಲ್ಲರೂ ಒಪ್ಪಿ ಹಣ ಪಡೆದು ಸಹಿ ಮಾಡಿದರು. ಎಲ್ಲರೂ
ಅಲ್ಲಿಂದ ಹೋದ ಬಳಿಕ ದುರ್ಗಪ್ಪನಿಗೆ ಚಹಾ ಕುಡಿಸಿ, ನೂರರ ಕೆಲವು

ನೋಟುಗಳನ್ನು, ರೆಡ್ಡಿಯವರು ನೀಡುತ್ತಾ, ಕೆಲಸಕ್ಕೆ  ಯಾರೂ ಹರಕತ್ತು ಮಾಡದಂತೆ
ನೋಡಿಕೊಳ್ಳಲು ಸೂಚಿಸಿದರು. ದುರಗಪ್ಪ ಸಮ್ಮತಿಸಿ, ನಮಸ್ಕರಿಸಿ ಹೋದನು.
ಹಳ್ಳಿಗೆ ಹೋದ ಬಳಿಕ, ಹಣವನ್ನು ಪಡೆದವರನ್ನೆಲ್ಲಾ, ಗುಡಿಯ ಕಟ್ಟೆಯ ಬಳಿ _
ಸೇರಿಸಿ. ಸರಕಾರದ ಹಣವನ್ನು ಮಂಜೂರ ಮಾಡಿಸುವ ಸಲುವಾಗಿ ವಕೀಲರಿಗೆ
ಕೊಡಬೇಕೆಂದೂ, ಹಾಗೂ ತಾನೂ ತಿರುಗಾಡುವ ಖರ್ಚಿಗಾಗಿ ಪ್ರತಿಯೊಬ್ಬರಿಂದ
ಇನ್ನೂರು-ಮುನ್ನೂರು ರೂಪಾಯಿಗಳನ್ನು ವಸೂಲ ಮಾಡಿದನು.
ದುರ್ಗಪ್ಪನ ವಶೀಲಿಯ ಮೇರೆಗೆ ರಾತ್ರಿಯ ಕಾಲದಲ್ಲಿ ಮಶಿನರಿಗಳನ್ನು
ಕಾಯಲು ದಾಸಪ್ಪ ವಾಚಮನ್ ಅಂತಾ ಕೆಲಸ ಮಾಡಲಾರಂಭಿಸಿದನು. ಅವನ
ಕೈಯಲ್ಲಿ ಮೂರು ಸೆಲ್ಲುಗಳ ಉದ್ದನೆಯ ಟಾರ್ಚ್, ಒಂದು ಬಡಿಗೆ ಹಗಲಿರುಳು
ಇರುತ್ತಿದ್ದವು. ನೀರಿನ ಟ್ಯಾಂಕರ ಡ್ರೈವರ್ ಸಿದ್ದಪ್ಪನಿಗೂ. ದಾಸಪ್ಪನಿಗೂ ಅನ್ಯೋನ್ಯತೆ
ಬೆಳೆಯಿತು. ದಾಸಪ್ಪನಿಗೆ ಒಂದು ಹಳೆಯ ಪ್ಯಾ0ಟು, ಬುಶ ಶರ್ಟ್ ಕೊಟ್ಟದ್ದೇ
ತಡ ಅದನ್ನು ಸದಾ ಕಾಲವೂ ಧರಿಸಿಕೊಂಡು ಹಳ್ಳಿಗರ ಕಣ್ಣಲ್ಲಿ ಸುಬೇದಾರನ
ಹಾಗೆ ಕಾಣಿಸತೊಡಗಿದನು. ದಾಸಪ್ಪನಿಗೆ ಮೂವತ್ತರ ಹರೆಯದ ವಿಧವೆ ರಂಗವ್ವನ  
ಜೊತೆ ಸಲಿಗೆಯಿತ್ತು. ರಂಗವ್ವನನ್ನು ಕರೆತಂದು, ಕಾರ್ಮಿಕರ ಮೆಸ್ನಲ್ಲಿ ಅಡಿಗೆ
ಕೆಲಸಕ್ಕೆ ಹಚ್ಚಿದನು. ಸಿದ್ದಪ್ಪನ ಜೊತೆ ಆಕೆಯ ಸಂಪರ್ಕ ಶುರುವಾಯಿತು.
ರಕ್ಕಸದೊಡ್ಡಿಯ ಜನರ ಭಾಗ್ಯದ ಬಾಗಿಲು ತೆರೆಯಿತು. ಹಳ್ಳಿಯ ಎಲ್ಲಾ
ಹೆಣ್ಣು-ಗಂಡುಗಳು ಕಾಲುವೆಯ ಕೆಲಸಕ್ಕೆ ತೊಡಗಿಕೊಂಡರು. ಗತ್ತೇದಾರರ
ಟ್ಯಾಂಕರಿನಿಂದ ಹಳ್ಳಿಯ ಜನರಿಗೆಲ್ಲಾ ಯಥೇಚ್ಛವಾಗಿ ನೀರು ಸಿಗಲಾರಂಭಿಸಿತು.
ವಾರಕ್ಕೊಂದು ಬಾರಿ ವಗಾರ ಬಟವಾಡೆಯಾಗುತ್ತಿತ್ತು. ಗಂಡಸರ ಕೈಯೊಳಗೆ
ಐದು ನೂರರ, ಹೆಂಗಸರ ಕೈಗಳಲ್ಲಿ ನೂರರ ನೋಟುಗಳು
ವಿಜೃಂಭಿಸಲಾರಂಭಿಸಿದವು. ಬೀಡಿ, ತೆಂಬಾಕು, ಎಲೆ ಅಡಿಕೆಗಳಿಲ್ಲದೇ ಬಾಯಿ
ಜಿಡ್ಡುಗಟ್ಟಿದಂತಾಗಿದ್ದ ವೃದ್ಧರಿಗೆ ಯಥೇಚ್ಛವಾಗಿ ಪೂರೈಕೆಯಾಗತೊಡಗಿತು. ಬೇಡರ
ಭರಮಣ್ಣ ಹೋಟೆಲ್ ತೆರೆದನು. ಗುಟಕಾ ಚೀಟುಗಳ ಸರಮಾಲೆಗಳು, ಮಾವಿನ
ತೋರಣಗಳ ಹಾಗೆ ಶೋಭಿಸಲಾರಂಭಿಸಿದವು. ಭಜಿ, ಖಾರಾ, ಉಪ್ಪಿಟ್ಟು  ಎಲೆ
ಅಡಿಕೆ, ತಂಬಾಕು, ಬೀಡಿ-ಸಿಗರೇಟು ಮಾರಾಟದಿಂದಾಗಿ ದಿನಕ್ಕೆ ನೂರಾರು
ರೂಪಾಯಿ ಗಳಿಸಲಾರಂಭಿಸಿದನು. ಮಿಕ್ಸರ ಆಪರೇಟರ್ ಮಹಾದೇವ ಪಂಪ್
ಆಪರೇಟರ್ ಆನಂದ, ಟಿಪ್ಪರ್ ಡ್ರೈವರುಗಳು, ತಮಗೆ ಒಗ್ಗಿದ ಹೆಂಗಸರನ್ನು
ಗುಟ್ಟಾಗಿ ಸೆಟ್ ಅಪ್ ಮಾಡಿಕೊಂಡು ಸುಖಿಸುತ್ತಾ ದೂರದ ಊರುಗಳಲ್ಲಿರುವ
ತಮ್ಮ ಹೆಂಡಂದಿರನ್ನು ಮರೆತರು. ಲಾಭವಿಲ್ಲದ ಒಕ್ಕಲುತನವನ್ನು ಮರೆತು ಎಲ್ಲರೂ
ಕೈತುಂಬಾ ಸಂಷಾದನೆಯುಳ್ಳ ಕಾಲುವೆಯ ಕೆಲಸದಲ್ಲಿ ಉತ್ಸಾಹದಿಂದ ಹಗಲಿರುಳು

ದುಡಿಯಲಾರಂಭಿಸಿದರು. ಸೇದಿ ಬಿಸಾಕಿದ ತುಂಡು ಬೀಡಿಗೂ ತತ್ವಾರವಾಗಿದ್ದ
ಯುವಕರು ಬೀಡಿ ಸಿಗರೇಟು, ಪಾನಬೀಡಾ ಜಗಿದು ಸಂಭ್ರಮಿಸತೊಡಗಿದರು.
ಪಂಚಾಯ್ತಿ ಸದಸ್ಯ ದುರ್ಗಪ್ಪನ ವೇಷ ಭೂಷಣಗಳಲ್ಲಿ ಸಾಕಷ್ಟು ಬದಲಾವಣೆಯಾಗಿದೆ.
ಇಸ್ತ್ರೀ ಮಾಡಿದ ಬಿಳಿಯ ಬಟ್ಟೆಗಳಲ್ಲಿ ಅವನು ಶಾಸಕನ ಹಾಗೆ ಕಂಡು ಬರುತ್ತಿದ್ದಾನೆ.
ದ್ವಿಚ್ರಕ ವಾಹನದ ಮೇಲೆ ಓಡಾಡುತ್ತಿದ್ದಾನೆ. ಗುತ್ತೇದಾರರ ಟಿಪ್ಪರುಗಳಲ್ಲಿ ಕಲ್ಲು,
ಉಸುಕು, ಸಿಮೆಂಟು ಕಬ್ದಿಣ ಪೂರೈಕೆಯಾಗಿ ಕೆಲವೇ ತಿಂಗಳಲ್ಲಿ ದುರ್ಗಪ್ಪನ
ಮನೆ ‘ಹುಲಿಗೆಮ್ಮ ದೇವಿ ಕೃಪಾ ’ ಆರ್.ಸಿ.ಸಿ. ಮಾಳಿಗೆಯದಾಗಿ. ರಕ್ಕಸದೊಡ್ಡಿಯಲ್ಲಿ
ಅರಮನೆಯಂತೆ ಕಂಗೊಳಿಸಲಾರಂಭಿಸಿತು. ‘ಬರುವ ಚುನಾವಣೆಯಲ್ಲಿ ದುರ್ಗಪ್ಪ  
ಗ್ರಾಮ ಪಂಜಾಯಿತಿಯ ಚೇರ್ಮನ್ ಆಗುವದು ಗ್ಯಾರಂಟಿ ಎಂದು ಜನ
ಮಾತಾಡಿಕೊಳ್ಳತೊಡಗಿದರು. ದುರ್ಗಪ್ಪ ಆಗಾಗ ಹತ್ತಿರದ ಪಟ್ಟಣಕ್ಕೆ ಹೋಗಿ
ಶಾಸಕರನ್ನು ಕಂಡು, ಮಾತಾಡಿ ಬರುತ್ತಿದ್ದನು.
ಈ ಬಾರಿಯ ಹುಲಿಗೆಮ್ಮನ ಜಾತ್ರೆಗೆ  ವಿಶೇಷ ತಯಾರಿಗಳು ನಡೆದವು .
ಗುಡಿಗೆ ಬಣ್ಣ ಹಚ್ಚಿದರು. ಟ್ಯಾಂಕರಿನಿಂದ ಯಥೇಚ್ಛವಾಗಿ ನೀರು ತಂದು, ಹಳ್ಳಿಯ
ಹೆಂಗಸರೆಲ್ಲಾ ತಲೆತುಂಬಾ ಕೊಬ್ರಿ ಎಣ್ಣೆ ಸುರಿವಿಕೊಂಡು, ಚೆನ್ನಾಗಿ ಸ್ನಾನ ಮಾಡಿ
ನವ ವಧುಗಳ ಹಾಗೆ ಸಂಭ್ರಮಿಸಿದರು. ಜಾತ್ರೆಯ ದಿವಸ ಹತ್ತಾರು ಕುರಿ, ನೂರಾರು
ಕೋಳಿಗಳು ಹುಲಿಗೆಮ್ಮನಿಗೆ ಆಹುತಿಯಾದವು. ಇಂಥ ಅದ್ದೂರಿಯ ಜಾತ್ರೆಯನ್ನು,
ಹಿಂದೆಂದೂ ಕಂಡಿರಲಿಲ್ಲ. ಆದರೆ, ರಕ್ಕಸದೊಡ್ಡಿಯ ಈ ಸಂಭ್ರಮ, ಸಡಗರ
ಬಹಳ ಕಾಲ ಉಳಿಯಲಿಲ್ಲ. ಕಾಲುವೆಯ ಕೆಲಸ ಆರೆಂಟು ತಿಂಗಳಲ್ಲಿ ಮುಗಿಯಿತು.
ಕೊನೆಗೊಂದು ದಿವಸ ಎಲ್ಲಾ ಮಶಿನರಿಗಳು ಬಂದ ದಾರಿಯಲ್ಲಿ ಹೊರಟು
ಹೋದವು.ರೆಡ್ಡಿಯ ಕ್ಯಾಂಪನ ಜಾಗೆಯು ಈಗ ಬಣಗುಡುತ್ತಿದೆ. ವಾಚಮನ್
ದಾಸಪ್ಪನ ಕೈಯಲ್ಲಿ ಈಗ ಉದ್ದನೆಯ ಟಾರ್ಚ್ ಇಲ್ಲ. ಕೇವಲ ಬಡಿಗೆ ಇದೆ.
ದಿನಾಲು ಒಮ್ಮೆಯಾದರೂ ಆ ಜಾಗೆಯ ಬಳಿ ಹೋಗಿ ಅಲ್ಲಿ ಬಿದ್ದಿದ್ದ ಹರಿದ
ಫ್ಯಾನ್ ಬೆಲ್ಟಗಳು, ಡಿಸೈಲು ಸೋರಿದ, ಗ್ರೀಸ್ ಚಲ್ಲಾಡಿದ ನೆಲ, ಹಳೆಯ ಬಟ್ಪೆಯ
ತುಂಡುಗಳು, ವೇಸ್ಟ್ ಪೇಪರುಗಳು ಮುರುಕು ಪ್ಲಾಸ್ಟಿಕ್ ಡಬ್ಬಿಗಳು, ಇಟ್ಟಂಗಿಯ
ತುಣುಕುಗಳು, ನೀರಿನಿಂದ ತೋಯ್ದ ಕಲ್ಲುಗಳ ಹಾಗೆ ಗಟ್ಟಿಯಾದ ಸಿಮೆಂಟಿನ
ತುಂಡುಗಳು…. ಈ ಎಲ್ಲವುಗಳನ್ನು ಕಂಡಾಗಲೆಲ್ಲ ದಾಸಪ್ಪನಿಗೆ ಕಣ್ಣೀರು ಉಕ್ಕಿ
ಬರುತ್ತವೆ. ತಾನು ಕಂಡಿದ್ದ  ಅಲ್ಲಿ ಮುದಗೊಂಡಿದ್ದ ಸ್ಥಳ ಹೇಗಿದ್ದದ್ದು ಹೇಗಾಗಿ
ಹೋಯ್ತಲ್ಲಾ! ಎಂದು ಮರುಗುತ್ತಿದ್ದಾನೆ. ಮತ್ತೆ ತಾನು ನಿರುದ್ಯೋಗಿಯಾದನೆಲ್ಲಾ!
ಎಂಬ ವ್ಯಥೆ ಕಾಡುತ್ತದೆ. ಹಳ್ಳಿಯಲ್ಲಿ ತಲೆಯೆತ್ತಿ ನಿಂತಿದ್ದ, ಚಹಾದ ಅಂಗಡಿ
ಮುಚ್ಜಿತು. ರಕ್ಕಸದೊಡ್ಡಿಯು ತನ್ನ ಯಥಾಸ್ಥಿತಿಗೆ ಬರಲು ಹೆಚ್ಚಕಾಲ ಹಿಡಿಯಲಿಲ್ಲ.

ಹೆಂಗಸರ ತಲೆಗಳು ಎಣ್ಣೆಯಿಲ್ಲದೇ ಜೊಂಡುಗಟ್ಟಿದವು. ಹೊಲಗಳಲ್ಲಿ ಬೆಳೆದು
ನಿಂತಿರುವ ಬಳ್ಳಾರಿಯ ಜಾಲಿ ಕಂಟಿಗಳನ್ನು ತೆಗೆದು, ವ್ಯವಸಾಯಕ್ಕೆ  ಯೋಗ್ಯ
ಮಾಡುವ ಕೆಲಸ ಅನಿವಾರ್ಯವಾಯಿತು. ಅನಿಶ್ಜಿತ ಮಳೆ, ಕ್ರಿಮಿ-ಕೀಟಗಳ ಹಾವಳಿ,
ಅದೇ ಬಡತನ, ನಿಸ್ಸಹಾಯಕತೆಗಳು ಪುನರಾವರ್ತನೆಗೊಳ್ಳಲಾರಂಭಿಸಿದವು .
ಊರ ಮುಂದೆ  ದನಕರು, ಜನರು ಅಡ್ಡಾಡಲು ಕಾಲುವೆಗೆ ಅಡ್ಡಲಾಗಿ,
ತಾತ್ಪೂರ್ತಿಕವಾಗಿ ಮಣ್ಣಿನ ಒಡ್ಡನ್ನು ಹಾಕಲಾಗಿತ್ತು. ಇದು ಕೆಲಕಾಲ ಹಾಗೆಯೇ
ಇತ್ತು. ಕಾಲುವೆಯಲ್ಲಿ ನೀರು ಹರಿಸುವ ಸಮಯದಲ್ಲಿ ಸರಕಾರಿ ಅಧಿಕಾರಿಗಳು,
ಈ ಒಡ್ಡನ್ನು ತೆಗೆಯಿಸಲು ಮುಂದಾದಾಗ ದುರ್ಗಪ್ಪ ಜನರನ್ನು ಒಗ್ಗೂಡಿಸಿ,
‘ಕಾಲುವೆಯ ಕೆಲಸಕ್ಕೆ ಬಳಸಿಕೊಂಡಿರುವ ಜಮೀನುಗಳಿಗೆ, ಸರಕಾರ ಇನ್ನೂ
ರೊಕ್ಕಾ ಕೊಟ್ಟಿಲ್ಲ . ಈಗ ನಾವು ಈ ಒಡ್ಡು ತಗೀಲಾಕ ಒಪ್ಪಿಗಿ ಕೊಟ್ರ ಇನ್ನ ಇಪ್ಪತ್ತು
ವರ್ಷ ಆದರನೂ ಸರಕಾರ ರೊಕ್ಕಾ ಕೊಡೂದಿಲ್ಲಾ! ಅದಕ್ಕ ಈಗ ಒಡ್ಡು ತೆಗಿಯೋ
ಕೆಲಸಕ್ಕೆ ಹರಕತ್ ಮಾಡೊನು’. ದುರ್ಗಪ್ಪನ ಮಾತು ಖರೇ ಅನಿಸ್ತು. ಒಡ್ಡು
ತೆಗೆಯಲು ತಂದಿದ್ದ ಜೆಸಿಬಿ ಹಾಗೂ ಟಿಪ್ಪರು ವಾಪಸ್ ಹೋದವು. ತಿಂಗಳುಗಳು
ಕಳೆದರೂ ಒಬ್ದ ಅಧಿಕಾರಿಯೂ ಹಳ್ಳಿಯತ್ತ ಸುಳಿಯಲಿಲ್ಲ. ಬೇಸಿಗೆ ಶುರುವಾಯ್ತು.
ಕುಡಿಯುವ ನೀರಿಗೆ ಬರ ಬಂತು. ಹಳ್ಳದೊಳಗಿನ ಗಬ್ಪು ನಾತದ ನೀರನ್ನು
ಕುಡಿದು ಜನ ವಾಂತಿ ಭೇದಿ  ಮಾಡಿಕೊಳ್ಳತೊಡಗಿದರು. ಹಳ್ಳಿಯಲ್ಲಿ ವಾಸವಾಗಿದ್ದ
ಪರಪ್ಪ ಮಾಸ್ತರ ಕಳೆದ ವರ್ಷ ರಿಟೈರಾಗಿದ್ದರು. ಒಂದು ದಿವಸ ಊರಿನ ಜನರನ್ನೆಲ್ಲಾ
ಗುಡಿಯ ಮುಂದ ಕೂಡಿಸಿ ಹೇಳಿದರು ‘ಸರ್ಕಾರದ ರೊಕ್ಕಾ ಎಲ್ಲೂ ಹೋಗೂದಿಲ್ಲ.
ಇಂದಿಲ್ಲಾ ನಾಳೆ ಬಂದೇ ಬರತ್ತ ಕುಡಿಯಾಕ ನೀರಿಲ್ಲ! ಕಾಲುವೆಯೊಳಗಿನ
ಒಡ್ಡು ತಗೀಲಾಕ ಒಪ್ಪಿಗಿ ಕೊಡ್ರಿ. ನೀರ ಬಿಡ್ತಾರ. ನಾವೆಲ್ಲ ನೆಮ್ಮದಿಯಿಂದ
ಇರಬಹುದು’. ಈ ಮಾತನ್ನು ಕೇಳಿದ ದುರ್ಗಪ್ಪ. ಜನರ ಬಳಿ ಬಂದು, “ಈ
ಮಾಸ್ತರಗ ಪೆನ್ಷನ್ ಬರ್ತೈತಿ. ಚಿಂತಿಲ್ಲ. ಅದಕ್ಕೆ ಹೀಂಗ ಹೇಳ್ತಾನ. ಇವನ ಮಾತು
ಯಾರೂ ಕೇಳಬ್ಯಾಡ್ರಿ” ಜನರೆಲ್ಲಾ ದುರ್ಗಪ್ಪನ ಮಾತಿಗೆ ಸೈ ಅನ್ನುತ್ತಾ ಹೊರಟು
ಹೋದ್ರು ಪರಪ್ಪ ಮರುದಿವಸ ಸಮೀಪದ ಪಟ್ಟಣಕ್ಕೆ ಹೋಗಿ ಒಂದು ಸಣ್ಣಮನಿ
ಬಾಡಿಗೆಗೆ ಗೊತ್ತು, ಮಾಡಿಕೊಂಡು ಬಂದು ಮಾರನೆಯ ದಿವಸ ತಮ್ಮ ಮನೆಯ
ಸಾಮಾನುಗಳನ್ನೆಲ್ಲಾ ಚಕ್ಕಡಿಯೊಳಗೆ ಹೇರಿಕೊಂಡು ಹೋದ್ರು ರೈತರ ಜಮೀನುಗಳಿಗೆ
ಪರಿಹಾರ’ ಸಿಗುತ್ತೋ ಇಲ್ಲೋ ಗೊತ್ತಿಲ್ಲಾ! ಆದ್ರೆ ತನಗೆ ಪರಿಹಾರ’ ಖಂಡಿತ
ಸಿಕ್ಕಿತು. ಎಂದು ಪರಪ್ಪಮಾಸ್ತರ ಅಂದುಕೊಂಡರು.

ಬೇರುಗಳು
ಮರು ದಿವಸ ಕೆಲಸಕ್ಕೆ ಬಂದೊಡನೆ, ಗಂಗಣ್ಣ ಕಾಟನ್ ಗುದಾಮಿಗೆ ಹೋಗಿ
ನಾಗಿಗೆ ರಹಸ್ಯವಾಗಿ ಏನನ್ನೋ ಹೇಳಿಬಂದನು. ನಾಗಿಯ ನಾಟಕ ಶುರುವಾಗುತ್ತಲೇ
ಒಬ್ಪೊಬ್ಚರೇ ಗುದಾಮಿನಿಂದ ಹೊರ ನಡೆಯಲು ಉಳಿದ ಮಹಿಳೆಯರಿಗೆ ತಿಳಿಸಿಯಾಗಿತ್ತು.
ಎಲ್ಲವೂ ಪ್ರಿ ಪ್ಲ್ಯಾನ್  !
ಈ ಕಥಾವಸ್ತು ನನ್ನನ್ನು  ಕಳೆದ ಮೂವತ್ತಾರು ವರ್ಷಗಳಿಂದ ಕಾಡುತ್ತಲೇ
ಇದೆ ಬಹುಶಃ ಬರೆದು ಮುಗಿಸುವ ತನಕ, ನಿರಂತರವಾಗಿ ನನ್ನನ್ನು ಪೀಡಿಸುತ್ತಲಿದೆ
ಇದಕ್ಕೆ ಕಾರಣವೆಂದರೆ, ಇದು ಕೇವಲ ರಂಜನೆಗಾಗಿ ಬರೆದ ಕಾಲ್ಪನಿಕ ಕಥೆಯಲ್ಲ.
ಕಥಾ  ಪಾತ್ರಗಳ ಹತ್ತಿರದಲ್ಲಿ ಇದ್ದು, ನಡೆದ ಘಟನೆಗಳನ್ನೆಲ್ಲ, ಕಣ್ಣಾರೆ ಕಂಡವನು.
ಅನುಭವಿಸಿದ್ದು  ಅವಲೋಕಿಸಿದ್ದು, ಇಲ್ಲಿ ಕಥೆಯಾಗಿ ಮೂಡಿದೆ.
ಉತ್ತರ ಕರ್ನಾಟಕದ, ಒಂದು ಜಿಲ್ಹಾ ನಗರವದು. ನೂರಾರು ಜನರಿಗೆ
ಉದ್ಯೋಗ ಒದಗಿಸಬೇಕು, ಹತ್ತಿ ಬೆಳೆವ ರೈತರಿಗೆ ಪ್ರೋತ್ಸಾಹ ನೀಡಬೇಕು.
ಉದ್ಯಮ ನಗರವೆಂದು ಗುರ್ತಿಸಬೇಕು. ಹೀಗೆ ಹತ್ತಾರು ಕನಸುಗಳನ್ನು, ಕಟ್ಟಿಕೊಂಡು
ಹತ್ತಾರು ಪ್ರಮುಖ ಜನರು ರೈತರಿಂದ ಶೇರುಗಳ ಮೂಲಕ ಹಣ ಸಂಗ್ರಹಿಸಿ
 ಬರದ ಊರಿನಲ್ಲಿ ‘ನೂಲಿನ ಗಿರಣಿ’ಯನ್ನು ಆರಂಭಿಸಿಲು ಮುಂದಾದರು. ನಗರದ
ಹೊರವಲಯದಲ್ಲಿ ಏನೂ ಬೆಳೆಯದ ಇಪ್ಪತ್ತು ಎಕರೆಯಷ್ಟು  ಬಂಜರು ಭೂಮಿ
ಸೋವಿ ದರದಲ್ಲಿ ಸಿಕ್ಕಿತು. ಹತ್ತಾರು ಲಕ್ಷ ಶೇರು ಹಣ ಸಂಗ್ರಹವಾಯಿತು. ಗಿರಣಿ
ನಕ್ಷೆ ಬೇಕಾಯಿತು. ಸಹಕಾರಿ ಬ್ಯಾಂಕಿನಿಂದ,ಕೋಟಿಗಟ್ಟಲೇ ಸಾಲವೊ ಬೇಕಾಗಿತ್ತು.
ಕೆಲಸ ತೀವ್ರಗತಿಯಲ್ಲಿ ಸಾಗಬೇಕೆಂಬ ಉತ್ಸಾಹ, ಆಡಳಿತ ಮಂಡಲಿಯಲ್ಲಿ

ಉಕ್ಕಲಾರಂಭಿಸಿತು. ಲೋಕೋಪಯೋಗಿ ಇಲಾಖೆ ಎಕ್ಸಿಕ್ಯೂಟಿವ್ಹ ಇಂಜಿನಿಯರರನ್ನು
ಸಂಪರ್ಕಿಸಿದಾಗ, ಸಾಳುಂಕೆ ಎಂಬ ಸಹಾಯಕ ಇಂಜನಿಯರ ಹೆಸರು
ಪ್ರಸ್ತಾಪವಾಯಿತು. ತನ್ನ ಇಪ್ಪತ್ತೈದನೆಯ ವಯಸ್ಸಿಗೆ  ಸರಕಾರಿ  ಸೇವೆಗೆ  ನಿ೦ತಿದ್ದ  
ಸಾಳುಂಕೆ ಈಗ ಹತ್ತು ವರ್ಷಗಳ ಅನುಭವ ಉಳ್ಳ, ಕ್ರಿಯಾಶೀಲ ಹಾಗೂ ಉತ್ಸಾಹಿ
ತರುಣನಾಗಿದ್ದನು. ನೋಡಲು ಸ್ವಲ್ಪ ಕುಳ್ಳ ಹಾಗೂ ತುಸು  ಸಾದು ಗಪ್ಪಿನ
ಮೈಬಣ್ಣವುಳ್ಳವನಾಗಿದ್ದನು. ಧ್ಯೆರ್ಯ ಹಾಗೂ ದಿಟ್ಪತನದಲ್ಲಿ ಮುಂದು. ಮಾತುಗಳಲ್ಲಿ
ಚಾಲಾಕು. ಹಿಡಿದ ಕೆಲಸ ಬಿಡುವವನಲ್ಲ. ನರಿಯ ಬುದ್ಧಿಯುಳ್ಳ,
ಮುತ್ಸದ್ದಿಯಾಗಿದ್ದನು. ಮಹಾರಾಷ್ಟ್ರದ, ಕೊಲ್ಲಾಪುರದಲ್ಲಿದ್ದ ತನ್ನಮಿತ್ರ ವಾಘಮಾರೆ
ಆರ್ಕಿಟೆಕ್ಟ್ನನ್ನು ಭೇಟೆಯಾಗಿ ಸೊಲ್ಲಾಪುರ, ಈಚಲಕರಂಜಿ , ಗುಜರಾತಗಳಲ್ಲಿ
ಈ ಮೊದಲೇ ನಿರ್ಮಿಸಲಾಗಿದ್ದ ಮಿಲ್ಲುಗಳ ನಕಾಶೆ, ಅಂದಾಜು ಪತ್ರಿಕೆಗಳನ್ನು
ಮುಂದಿಟ್ಟುಕೊಂಡು, ಪ್ರಸಕ್ತ ಜಾಗೆಗೆ, ಅಗತ್ಯಗಳಿಗೆ ಹೊಂದಿಕೆಯಾಗುವ  ಹಾಗೆ,
ಒಂದು ನಕಾಶೆ ಹಾಗೂ ಅಂದಾಜು ಪತ್ರಿಕೆ , ಸಿದ್ಧಪಡಿಸಿ, ಮೂವತ್ತೈದು ಸಾವಿರ
ರೂಪಾಯಿಗಳನ್ನು ವಾಘಮಾರೆಗೆ ಪಾವತಿ ಮಾಡಿಸಿದನು. ಅದರಲ್ಲಿ ಅರ್ಧ
ಹಣ, ಸಾಳುಂಕೆಯ ಜೇಬು ಸೇರಿತು.
ಆರಂಭದಲ್ಲಿ ಒಂದು ವರ್ಷದ ಅವಧಿಗೆ ಸಾಳುಂಕೆ ಇಂಜನಿಯರನ
ಸೇವೆಯನ್ನು ಡೆಪ್ಯೂಟೇಶನ್ ಆಧಾರದ ಮೇರೆಗೆ ಮಿಲ್ಲಿಗೆ ತೆಗೆದುಕೊಳ್ಳಲಾಯಿತು.
ಮಹಾರಾಷ್ಟ್ರದ ಒಬ್ಬ  ಪ್ರಥಮ ದರ್ಜೆಯ ಗುತ್ತೇದಾರನಿಗೆ ಕೆಲಸ  ಮಾಡಲು  
ಟೆಂಡರ್ ನೀಡಲಾಯಿತು. ಒಂದು ವರ್ಷದಲ್ಲಿ ಫ್ಯಾಕ್ಟರಿ ಬಿಲ್ಡಿಂಗ್  ಪೂರ್ಣವಾಯಿತು.
ಇಪ್ಪತ್ತೈದು ಸಾವಿರ ಕದಿರುಗಳ ಕೆಲಸ ಆರಂಭಿಸಲು ಯಂತ್ರಗಳು ಬಂದವು.
ಹಗಲಿರುಳು ಯಂತ್ರಗಳ ಜೋಡನೆಯ ಕೆಲಸ ನಡೆಯಿತು. ಈ ಕೆಲಸ ಇಷ್ಟು
ತೀವ್ರವಾಗಿ ಮುಗಿಯುವಲ್ಲಿ ಸಾಳುಂಕೆಯವರ ಶ್ರಮ ವಿಶೇಷವಾಗಿತ್ತು. ಫ್ಯಾಕ್ಟರಿ
ಬಿಲ್ಡಿಂಗ್ ಫಿಟ್ನೆಸ್ ಸರ್ಟಿಫಿಕೇಟ್ ತರುವಲ್ಲಿ ಸಾಳುಂಕೆ ಅಧಕ್ಷರೊಂದಿಗೆ ಬೆಂಗಳೂರಿಗೆ
ಅಲೆದಾಡಿದ್ದರು. ಅಲ್ಲಿ ಧಾರಾಳವಾಗಿ  ಹಣ ಖರ್ಚು  ಮಾಡಿದ್ದರು . ಈ ವಿಷಯ  
ಅಧ್ಯಕ್ಷರಿಗೆ ಗೊತ್ತಿತ್ತು. ಯಾವುದೇ ಕೆಲಸವನ್ನು ಯಶಸ್ವಿಯಾಗಿ ಮಾಡುವಲ್ಲಿ
ಸಾಳುಂಕೆಯ ಪಾತ್ರ ಅದರ ಹಿಂದೆ ಇರುತ್ತಿತ್ತು. ವರ್ಷಾಂತ್ಯದಲ್ಲಿ 25,000  ಕದಿರುಗಳ
ಸಾಮರ್ಥ್ಯದ ನೂಲು ಉತ್ಪಾದನೆ ಆರಂಭವಾಯಿತು. ನೂಲಿನ  ಗುಣಮಟ್ಟವು  
ಚೆನ್ನಾಗಿತ್ತು. ಸೋಲಾಪುರ, ಈಚಲಕರಂಜಿಗಳ ಕಾರಖಾನೆಗಳಿಗೆ ನೂಲು  
ಮಾರಾಟವಾಗಲಾರ೦ಭಿಸಿತು. ಮಿಲ್ಲು  ಲಾಭದಲ್ಲಿ  ಸಾಗತೊಡಗಿತು . ಎಲ್ಲಾ  ಡೈರೆಕ್ಟರುಗಳ    
ಮೊಗದಲ್ಲಿ ಸಂತಸ ಮೂಡಿತು. ಮಿಲ್ಲಿನ ಕಾರ್ಮಿಕರಿಗೆ ಕುಡಿಯುವ ನೀರಿನ
ಅಭಾವ ತೀವ್ರವಾಗಿತ್ತು. ಒಂದು ಕಿಲೋಮೀಟರು ದೂರದಿಂದ ಪೈಪ್ ಲೈನ್
ಹಾಕಿಸಿ ನಗರಸಭೆಯ ನೀರನ್ನು ತರಬೇಕಾಗಿತ್ತು. ಕಂಪೌಂಡ ರಚನೆ, ಯಾರ್ನ್
ಹಾಗೂ ಕಾಟನ್ ಗೋದಾಮುಗಳನ್ನು ಕಟ್ಟ ಬೇಕಾಗಿತ್ತು. ಈ ಕೆಲಸಗಳನ್ನು;
ಮುಗಿಸಲು ಸಾಳುಂಕೆಯ ಸೇವೆಯು ಇನ್ನೊಂದು ವರ್ಷ ಅವಶ್ಯವಿತ್ತು. ಅಧಕ್ಷರು
ಮೀಟಿಂಗದಲ್ಲಿ ಈ ವಿಷಯ ಚರ್ಚಿಸಿ ಲೋಕೋಪಯೋಗಿ ಮೇಲಾಧಿಕಾರಿಗಳಿಗೆ
ಇನ್ನೂ ಒಂದು ವರ್ಷದ ಅವಧಿಗೆ ಸಾಳುಂಕೆಯವರ ಸೇವಾವಧಿಯನ್ನು
ಮುಂದುವರೆಸುವಂತೆ ಪತ್ರ ಬರೆದರು. ನಿಜ ಹೇಳಬೇಕೆಂದರೆ ಸಾಳುಂಕೆಯವರಿಗೆ
ಮಿಲ್ಲಿನಲ್ಲಿ ಕೆಲಸ ಮುಂದುವರೆಸಲು ಮನಸ್ಸಿರಲಿಲ್ಲ. ಇದಕ್ಕೆ ಪ್ರಮುಖ ಕಾರಣವೆಂದರೆ
ಮಿಲ್ಲು ಸಣ್ಣ ಪ್ರಮಾಣದ್ದು ಇಲ್ಲಿಯ ಕೆಲಸಗಳಲ್ಲಿ ತನಗೆ ಹೆಚ್ಜಿಗೆ ಲಾಭವಿಲ್ಲ. ತನ್ನ
ಮೂಲ ಇಲಾಖೆಗೆ ಹೋದರೆ ಕೈತುಂಬಾ ಸಂಪಾದಿಸಬಹುದೆಂಬ ಲೆಕ್ಕಾಚಾರವಿತ್ತು.
ಸಮುದ್ರದಲ್ಲಿ ಈಜಾಡಿದ ಮೀನಿಗೆ, ಬಾವಿಯಲ್ಲಿ ಈಜಾಡಲು ಮನಸ್ಸೆಲ್ಲಿ ಬರಬೇಕು
ಅಧಕ್ಷರ ಆಗ್ರಹದ ಮೇರೆಗೆ ಒಲ್ಲದ ಮನಸ್ಸಿನಿಂದ ಮತ್ತೊಂದು ವರ್ಷ ಕೆಲಸದಲ್ಲಿ
ಮುಂದುವರೆಯಲು ಒಪ್ಪಿದರು.
ಆಡಳಿತ ಕಚೇರಿಯಲ್ಲಿ ಹಿರೇಮಠ ಲೆಕ್ಕಾಧಿಕಾರಿ, ಸ್ಟೋರ್ ಕೀಪರ್ ಪಾವಟೆ,
ಇಲೆಕ್ಟಿಕಲ್ ಸುಪರವಾಯಿಜರ ಕರಿಬಸಪ್ಪ, ಸ್ಪಿನ್ನಿಂಗ್ ಸುಪ ರ್ ವಾಯಿಜರ್ ಗಂಗಣ್ಣ,
ಇವರೆಲ್ಲರೂ ಸಾಳುಂಕೆಯವರ ಅಭಿಮಾನಿಗಳು.
ಹನ್ನೊಂದು ಗಂಟೆಯ ಸುಮಾರು ಸಾಳುಂಕೆ ಯೆಜ್ಡಿ ಗಾಡಿಯ ಮೇಲೆ
ಸಪ್ಪಳ ಮಾಡುತ್ತಾ ಮಿಲ್ಲಿನ ಆವರಣ ವ್ರವೇಶಿಸುತ್ತಲೇ ಈ ಅಭಿಮಾನಿಗಳ
ಕುತೂಹಲಕೆರಳುತ್ತಿತ್ತು. ಸಾಳುಂಕೆ ತಮ್ಮ ಚೇಂಬರಿನಲ್ಲಿ ಕುಳಿತುಕೊಳ್ಳುವಷ್ಟರಲ್ಲಿ.
ಈ ಎಲ್ಲಾ ಅಭಿಮಾನಿಗಳು ಬಂದು ಸೇರುತ್ತಿದ್ದರು. ಮುಂದೆ ಕೆಲವೇ ನಿಮಿಗಳಲ್ಲಿ,
ಕಂಪೌಂಡಿನ ಆಸರೆಗೆ ಚಪ್ಪರ ಹಾಕಿ ಗುಡಿಸಲಿನಲ್ಲಿ ಚಹಾದ ಅಂಗಡಿ ಆರಂಭಿಸಿದ್ದ
ಸಿದ್ದಪ್ಪ ಒಂದು ಬುಟ್ಟಿಯಲ್ಲಿ ಬಿಸಿ ಬಿಸಿ ಭಜಿ, ಮೆಣಸಿನಕಾಯಿ, ಹೆರಚಿದ ಈರುಳ್ಳಿ
ತುಂಡು, ಚಹಾ ತರುತ್ತಿದ್ದನು. ಈ ಗುಂಪಿನವರು ಯಾವುದಾದರೂ ವಿಷಯದ
ಮೇಲೆ ಚೇಷ್ಟೆ ಮಾಡುತ್ತಾ ನಗುತ್ತಾ ತಿನ್ನುತ್ತಿದ್ದರು. ಚಹಾದ ಗ್ಲಾಸುಗಳನ್ನು
ಒಯ್ಯಲು ಬಂದ ಸಿದ್ದಪ್ಪ ಸಾಳುಂಕೆ ಸಾಹೇಬರಿಂದ ನೂರರ ನೋಟನ್ನು ತಗೊಂಡು
ಹೋಗುತ್ತಿದ್ದನು. ಸಾಳುಂಕೆ ಬಹಳ ಉದಾರಿ, ದಿಲ್ದಾರ ಮನುಷ್ಯ ಉಳಿದ ಚಿಲ್ಲರೆ
ಕಾಸುಗಳನ್ತು ಕೊಡಲು ಬಂದ ಸಿದ್ದಪ್ಪ ಆರಂಭದಲ್ಲಿ ಬೈಯಿಸಿಕೊಂಡಿದ್ದನು.
ಚಹಾದ ಅಂಗಡಿ ಆರಂಭಿಸುವಾಗ ಸಿದ್ದಪ್ಪನಿಗೆ ಒಂದು ಸಾವಿರ ರೂಪಾಯಿಗಳ
ಬಡ್ಡಿಯಿಲ್ಲದ ಸಾಲ ಕೊಟ್ಟಿದ್ದರು. ತಿಂಗಳಿಗೆ ನಾಲ್ಕಾರು ಸಾವಿರ ಸಾಳುಂಕೆಯವರ
ಮೋಜಿನ ಖರ್ಚಿತ್ತು. ಮಿತ್ರರೊಡನೆ ಕುಡಿತ, ಊಟ, ಅತ್ತಿತ್ತ ತಿರುಗಾಟ, ಇತರ
ಹವ್ಯಾಸಗಳಿಗೆ ಎಗ್ಗಿಲ್ಲದೇ ಖರ್ಚು ಮಾಡುತ್ತಿದ್ದರು. ಎಲ್ಲಿದ್ದರೇನು ತಿಂಗಳಿಗೆ