ಕಾಯ್ದ ಒಲೆಯಾಯಿತು. ರಂಗಿಯ ತಂದೆ ಸತ್ತು ಐದು ವರ್ಷಗಳಾಗಿದ್ದವು.
ಆಸರೆಯಿಲ್ಲದ ಅನಾಥ ಬದುಕು.
ರಾತ್ರಿ ಹನ್ನೊಂದು ಗಂಟೆಯಾಗಿರಬಹುದು. ಸೋಮನಗೌಡ ಅದೇ ತಾನೇ
ಊಟ ಮಾಡಿ ಮಲಗಿದ್ದನಾದರೂ, ನಿದ್ದೆ ಹತ್ತಿರಲಿಲ್ಲ. ಪೋನು ರಿಂಗಾಯಿತು.
ನಿಶ್ಯಬ್ಧವಾಗಿದ್ದ ಸೂತಕ ಛಾಯೆ ಆವರಿಸಿದಂತಿದ್ದ ಆ ದೊಡ್ಡ ಮನೆಯಲ್ಲಿ, ಇಡೀ
ಹಳ್ಳಿಯ ಶಾಂತತೆಯನ್ನು ಕದಡುವಂತಿದ್ದ  ಪೋನಿನ ಧ್ವನಿಯು  ಕರ್ಕಶವಾಗಿ,
ಆತಂಕವನ್ನು ಮೂಡಿಸಿತು. ಸೋಮನಗೌಡ ನಿರೀಕ್ಷಿಸಿದಂತೆ, ಅದು ಮಗನ
ಧ್ವನಿಯಾಗಿತ್ತು. ಯಾರು ಮಾತಾಡೋದು ದರ್ಪದ ಧ್ವನಿಯಲ್ಲಿ ಕೇಳಿದನು.
‘ಅಪ್ಪಾ!…. ನಾ….ನಾನು!’ ಗೊತ್ತಾತು, ಎಲ್ಲಿಂದ  ಮತಾಡ್ತೀ
‘ಮುಂಬಯಿಯಿಂದ…..’ ‘ಜೊತೆಗೆ ರಂಗಿಯು ಆದಾಳಿಲ್ಲ! ‘ಅ ಅದಾ ಅದಾಳಪ್ಪ  
ಅಪ್ಪಾ  ತಿಳೀಲಾರದ ನಾ ತಪ್ಪು  ಮಾಡೀನಪ್ಪ  ನನ್ನ ಕ್ಷಮಾ ಮಾಡು’ ‘ಇರ್ಲಿ!
ಪೋನ್ ಯಾಕ್ ಮಾಡಿದಿ ವಿಷಯ ಮೊದಲ ಹೇಳು’ ‘ಅಪ್ಪಾ  ನನ್ಹತ್ರಾ ರೊಕ್ಕ
ಖಲಾಸ್ ಆಗ್ಯಾವು . ಅರ್ಜಂಟ್ ಒಂದಿಷ್ಟು ರೂಪಾಯಿ ಬೇಕಾಗ್ಯಾವ’ ‘ನೀ ಏನ್
ಗಾಬರಿ ಬೀಳ್ ಬ್ಯಾಡ. ಎಲ್ಲಿ ಇಳಕೊಂಡೀರಿ, ಅಡ್ರೆಸ್  ಹೇಳು. ನಾ ನಾಳಿಗಿ
ರೂಪಾಯಿ ತಗೊಂಡು ಬರ್ತೀನಿ.’ ‘ದಾದರ್ ರೇಲ್ವೆ ಸ್ಟೇಷನ್ ಎದುರಿನ, ಡಿಲಕ್ಸ್
ಲಾಡ್ಜ ರೂಂ ನಂಬರ 121.’ ಗಾಬರಿಯಾಗಿ ಎಲ್ಲೆರ ಹೋಗಬ್ಯಾಡ ಇಬ್ರೂ
ಅಲ್ಲೇ ಇರ್ರಿ ನಾನು ನಾಳೆ ಬೆಳಿಗ್ಯೆ ಹತ್ತುಗಂಟೆ ಸುಮಾರು ಬರ್ತೀನಿ .’ ಗೌಡನ
ಹೆಂಡತಿಗೆ ವಿಷಯ ಎಲ್ಲಾ ಗೊತ್ತಾತ್ತು. ಒಂದಿಷ್ಟು ನೂರರ ನೋಟುಗಳ ಕಟ್ಟು
ಬಚ್ಚಿಟ್ಟುಕೊಂಡು, ‘ನಾ ಮುಂಬಯಿಗೆ ಹೋದ ವಿಷಯ ಯಾರ ಮುಂದೂ
ಹೇಳ್ಬಾಡ ಯಾರಾರ ಕೇಳಿದ್ರ ಬೆಂಗಳೂರಿಗೆ ಹೋಗ್ಯಾರಂತ ಹೇಳು.’ ಕಾರು
ತಾವೇ ಓಡಿಸುತ್ತಾ, ಕತ್ತಲೆಯ ರಾತ್ರಿಯಲ್ಲಿ ಮಾಯವಾದರು. ಸೋಲಾಪುರದಲ್ಲಿ
ಪರಿಚಿತರ ಮನೆಯ ಮುಂದೆ ಕಾರು ನಿಲ್ಲಿಸಿ, ರಾತ್ರಿ ಟ್ರೇನು ಹತ್ತಿದರು ಮುಂಜಾನೆ
ಹತ್ತುಗಂಟೆಯ ಸುಮಾರು, ಗೌಡರು ಲಾಡ್ಜಿಂಗ್ ತಲುಪಿದರು. ಬೆಲ್ ಒತ್ತಿದಾಗ
ಮಗ ಬಾಗಿಲು ತಗೆದ. ರಂಗಿ ಮಳೆಯಲ್ಲಿ ತೋಯಿಸಿಕೊಂಡು, ನಡಗುತ್ತಾ ಕುಳಿತ
ಕೋಳಿಯ ಹಾಗೆ, ಮುದುಡಿ ಕುಳಿತಿದ್ದಳು. ಮಗನೂ ಅಪ ರಾಧಿಯಂತೆ ಹೆದರಿದ್ದನು.
ಸೋಮಗೌಡರು ಸಿಟ್ಟುಮಾಡದೇ, ಅವರ ತಪ್ಪು  ಕ್ಷಮಿಸಿದವರಂತೆ ಸಮಾಧಾನದಿಂದ
ವರ್ತಿಸತೊಡಗಿದರು. ಮೂವರೂ ಕೆಳಗಿಳಿದು, ಚನ್ನಾಗಿ ನಾಷ್ಟಾ_ಚಹಾ ಸೇವಿಸಿ
ಬಂದರು. ರೂಮಿಗೆ ಹಿಂತುರಿಗದ ಬಳಿಕ, ಸೋಮಗೌಡ ಸಮಾಧಾನದಿಂದ,
‘ತಿಳಿಯದೇ ಏನೋ ತಪ್ಪು  ಮಾಡೀರಿ. ನಾನು ನಿಮ್ಮನ್ನು ಕ್ಷಮಿಸಿದ್ದೆ ನೆ. ನಿಂಗೂ,
ನನ್ನ ಮಾತು ಕೇಳು. ನೀನೀಗ ನೇರವಾಗಿ ಬೆಳಗಾವಿಗೆ ಹೊರಡು. ರಂಗಿ! ನಿನ್ನ
ತಾಯಿ ಬಾಳ ಚಿಂತಿ ಮಾಡ್ಲಾಕ ಹತ್ಯಾಳ!. ನೀ ಮನಿ ಬಿಟ್ಟು ಬಂದಾಗಿನಿಂದ, 
ಊಟಾ-ನಿದ್ದಿ ಸರಿಯಾಗಿ ಮಾಡ್ತಾ ಇಲ್ಲ ನೀ ನನಗ ಮಗಳ ಸಮ. ನಾ ನಿನ್ನ
ಊರಿಗೆ ಕರಕೊಂಡ ಹೋಗ್ತೀನಿ. ಒಂದು ಸರಿಯಾದ ಹುಡುಗನ್ನ ನೋಡಿ
ಮದುವಿ ಮಾಡೋ ಜವಾಬ್ದಾರಿ ನನ್ನ ಮ್ಯಾಲಿರಲಿ, ಇಲ್ಲಿಯತನಕ ನಡದದ್ದನ್ನೆಲ್ಲಾ
ಮರತ ಬಿಡು. ನಿನ್ನ ಮದುವಿ ಖರ್ಚು ನಾ ನೋಡ್ಕೋತೀನಿ’ ಅಂದಾಗ,
ರಂಗಿ ಸೋಮಗೌಡರನ್ನು ತನ್ನ ಅಪತ್ಭಂಧವನೆಂದು  ತಿಳಿದು, ಪ್ರೀತಿ_
ಅಭಿಮಾನದಿಂದ, ಎದ್ದು ಬಂದು ಕಾಲಿಗೆ ನಮಸ್ಕರಿಸಿದಳು. ಇದರಿಂದ
ನಿಂಗಗೌಡನಿಗೂ ಸಮಾಧಾನವಾಯಿತು. ‘ನಿಂಗೂ, ಈಗ ಮೂರು ಸಾವೀರ
ತಗೊಂಡು ಹೋಗು. ಮುಂದಿನ ತಿಂಗಳು, ಮತ್ತೆ ಕಳಸ್ತೀನಿ.’ ಅನ್ನುತ್ತಾ,
ರೂಪಾಯಿಗಳನ್ನು ಕೊಟ್ಟನು. ‘ಲಾಡ್ಜಿಂಗ್ ರೂಮಿನ ಬಾಡಿಗೆ ನಾನು ಕೊಡ್ತೀನಿ .
ನಡೆ, ಮೂವರು ಬಸ್ ನಿಲ್ದಾಣಕ್ಕೆ ಹೋಗೋನ. ಅಲ್ಲಿ ಹತ್ತಿರದ ಹೋಟೆಲ್ಲಿನಲ್ಲಿ
ಊಟ ಮಾಡೋಣ’ ಎಂದು ಸೋಮನಗೌಡ ಮಗನನ್ನು ಬೆಳಗಾವಿಗೆ ಹೊರಡಲು
ಅಣಿಮಾಡಿದರು. ಊಟ ಮುಗಿಸಿ, ಬಸ್ ನಿಲ್ದಾಣಕ್ಕೆ ಬಂದಾಗ, ಬೆಳಗಾವಿಗೆ
ಹೊರಡಲಿರುವ ಬಸ್ ನಿಂತಿತ್ತು. ತಂದೆಯು ತಮ್ಮ ಅಪರಾಧ ಕ್ಷಮಿಸಿದ್ದಕ್ಕಾಗಿ,
ರಂಗಿ ಹಾಗೂ ನಿಂಗನಗೌಡನ ಮನಸ್ಸು ಹಗುರಾಗಿದ್ದವು. ನೆಮ್ಮದಿ ಮೂಡಿತ್ತು.
ಬಸ್ಸು ಮರೆಯಾಗುವತನಕ, ಎರಡು ಎಳೆಯ ಜೀವಗಳು ಕೈಬೀಸುತ್ತಲೇ ಇದ್ದವು .
ಸೋಮಗೌಡರು, ರಂಗಿಯೊಂದಿಗೆ, ಬಜಾರಿನಲ್ಲಿ ನಡೆಯುತ್ತಾ, ಒಂದು ದೊಡ್ಡ
ಜವಳಿ ಅಂಗಡಿಯೊಳಗೆ ನಡೆದರು. ರಂಗಿಗೆ ಹಸಿರು ಬಣ್ಣದ, ಬೆಲೆಬಾಳುವ ರೇಶ್ಮೆ
ಸೀರೆಯನ್ನು ಕೊಡಿಸಿದರು. ಅದಕ್ಕೊಪ್ಪುವ ರೆಡಿಮೇಡ್ ಜಂಪರು ತಗೆಸಿದರು.
ರಂಗಿಯ ಸಂತೋಷಕ್ಕೆ ಮೇರೆ ಇರಲಿಲ್ಲ. ಬಳಿಕ, ಸ್ವೀಟ್, ಖಾರಾ, ದ್ರಾಕ್ಷೆ  ಹಣ್ಣು ,
ವ್ಹಿಸ್ಕಿ, ಬೀರ್….ಖರೀದಿಸಿದರು. ಗೌಡರ ಉದಾರತೆಯನ್ನು ಕಂಡು ರಂಗಿಯು
ಬೆರಗಾದಳು. ರೂಮಿಗೆ ಇಬ್ದರೂ ಬಂದಾಗ ಎರಡು ಗಂಟೆಯಾಗಿತ್ತು. ‘ರಂಗೀ!
ನೀನೀಗ ರೇಶ್ಮೆ ಸೀರೆ ಉಟ್ಕೋ, ಹೊಸಾ ಜಂಪರು ಹಾಕ್ಕೋ!. ನಿನ್ನ ಅಂದ
ಚಂದ ನಾ ಮನಸಾರೆ ನೋಡಬೇಕು!’ ಎಂಬ ಗೌಡರ ಆಗ್ರಹಕ್ಕೆ, ರಂಗಿ ಹೊಸಾ
ಸೀರೆ, ಜಂಪರು ತೊಟ್ಟುಕೊಂಡಳು. ಸೀರೆಯಲ್ಲಿ, ಹದಿನಾರರ ರಂಗಿ, ಮೂವತ್ತರ
ನಾರಿಯಂತೆ ಕಾಣಲಾರಂಭಿಸಿದಳು. ದ್ರಾಕ್ಷೆ,ಬಾಳೆ,ಸೇಬು ತಿನ್ನಲು ರಂಗಿಗೆ ಆಗ್ರಹ
ಮಾಡತೊಡಗಿದರು. ಸಂಕೋಚ, ನಾಚಿಕೆ, ಹೆದರಿಕೆಗಳಿಂದ ರಂಗಿ ಕುಗ್ಗಿದ್ದಳು.
ವಿಸ್ಕಿ  ಬಾಟಲ್ ಓಪನ್ ಮಾಡಿ ತಾವು  ಗುಟುಕರಿಸುತ್ತಾ, ಸ್ವಲ್ಪ ಸೇವಿಸಲು ರಂಗಿಯನ್ನು
ಒತ್ತಾಯಿಸತೊಡಗಿದರು. ಅವಳು ಒಲ್ಲೆ ಎಂದು ಬೇಡಿಕೊಂಡರೂ, ಬಲವಂತಾಗಿ,

ಒಂದೆರಡು ಪೆಗ್ ಕುಡಿಸಿದರು. ತಲೆ ಸುತ್ತಿ,ರಂಗಿ ಪ್ರಜ್ಞೆ ತಪ್ಪಿ ಮಂಚದ ಮೇಲೆ
ಮಲಗಿದಳು. ಗೌಡನೀಗ ಹಸಿದ ಹೆಬ್ಬುಲಿಯಾದನು. ರಂಗಿಯ ಮೈಮೇಲಿನ
ಬಟ್ಟೆಗಳೆಲ್ಲಾ. ಪಕ್ಕದ ಕುರ್ಚಿಯಮೇಲೆ ಎಸೆಯಲ್ಪಟ್ಟವು. ಹೆಬ್ಬುಲಿಯ ಬಲವಾದ
ಆ್ರಕಮಣದ ಚಲ್ಲಾಟದಲ್ಲಿ, ರಂಗಿ ಹುಲ್ಲೆಯ ಮರಿಯಾದಳು. ರಂಗಿಯ ಮೆಲ್ಲಗಿನ
ನರಳಾಟ, ಮಿಡುಕಾಟವು, ಗೌಡನ ಉತ್ಸಾಹವನ್ನು ಇಮ್ಮಡಿಸುತ್ತಿತ್ತು. ರಾತ್ರಿ ಎಂಟು
ಗಂಟೆಯ ಸುಮಾರು, ಕೆಳಗಿನ ಹೊಟೆಲಿಗೆ ಬಂದು ಊಟ ಮುಗಿಸಿ, ಮತ್ತೆ
ರೂಮು ಸೇರಿದರು. ರಾತ್ರಿ ಇಡೀ ಗೌಡ ನಿದ್ದೆ ಮಾಡಲಿಲ್ಲ. ರಂಗಿಯು ಅವನಾಡುವ
ಪಗಡೆಯಾಟದಲ್ಲಿ ಎಸೆಯುವ ದಾಳವಾಗಿದ್ದಳು. ಎರಡು ಹಗಲುಗಳು ಹಾಗೂ
ಮೂರು ರಾತ್ರಿಗಳು, ಸ್ವರ್ಗ ಸುಖದಲ್ಲಿ ಕಳೆದವು . ಗೌಡ ತುಂಬಾ ಬಳಲಿದಂತಾದ.
ಕಟ್ಟಿಕೊಂಡು ತಂದ ಹಣವೂ ಕರಗುತ್ತಾ ಬಂತು. ನಾಲ್ಕನೆಯ ದಿವಸ, ರೂಮು
ಖಾಲೀ ಮಾಡಿ, ರೂಮಿನ ಬಾಡಿಗೆ ಕೊಟ್ಟು, ಟಾಕ್ಷಿಯಲ್ಲಿ ರಂಗಿಯೊಂದಿಗೆ
ಹೊರಟನು. ರಂಗಿ ರೈಲ್ವೆ  ಸ್ಟೇಷನ್ನಿಗೆ ಹೋಗುತ್ತಿರಬಹುದೆಂದು ಕೊಂಡಳು. ಅದು
ಕಿರಿದಾದ ದಾರಿಯುಳ್ಳ ಓಣಿಯಾಗಿತ್ತು. ರಂಗಿ ಕಣ್ಣು ಹಾಯಿಸಿದ ಕಡೆಗಳಲ್ಲಿ,
ಅನೇಕ ಹೆಂಗಸರು, ಎಲೆಯಡಿಕೆ ಮೆಲ್ಲುತ್ತಾ, ಸ್ನೋ-ಪೌಡರು, ಲಿಪ್ ಸ್ಟಿಕ್
ಲೇಪಿಸಿಕೊಂಡು, ವಿಚಿತ್ರ ಹಾಗೂ ಅಸಹ್ಯ ಹಾವ-ಭಾವಗಳಲ್ಲಿ ಕಾಣಿಸಿದರು. ಕೆಲ
ಹೊತ್ತು ರಂಗಿಯನ್ನು ಟಾಕ್ಷಿಯಲ್ಲಿ ಕುಳ್ಳಿರಿಸಿ, ಸೋಮನಗೌಡ ಒಂದು ಮನೆಯೊಳಗೆ
ಹೋದನು. ಹತ್ತಾರು ನಿಮಿಗಳ ಬಳಿಕ ಹೊರಬಂದು, ‘ರಂಗಿ!ಬಾ. ಈ ಮನೆಯಲ್ಲಿ
ಸ್ವಲ್ಪ ಹೊತ್ತು ಕುಳಿತಿರು. ನಾನು ಇಲ್ಲೇ ಸಮೀಪದ ಓಣಿಯಲ್ಲಿರುವ ನನ್ನ
ಪರಿಚಿತರೊಬ್ಪರನ್ನು ಭೇಟಿಯಾಗಿ ಬರ್ತೀನಿ  ಊರಿಗೆ ಹೊಗೊನಂತ . ಚಿಂತಿ  
ಮಾಡಭ್ಯಾಡ. ಅರ್ಧತಾಸಿನೊಳಗೆ ಬರ್ತೀನಿ’ ಅನ್ನುತ್ತಾ, ಹೊರಟು ಹೋದನು.
ಮುಗ್ದೆ, ವಂಚನೆಯರಿಯದ ರಂಗಿ, ಮುಖ ಸಣ್ಣದು ಮಾಡಿ, ‘ಲಗೂನ ಬರ್ರಿ
ಗೌಡ್ರ ಅಂದ ಮಾತು, ಬಹುಷಃ ಅವನಿಗೆ ಕೇಳಿಸಿರಲಿಕ್ಕಿಲ್ಲ. ಮಾಹಾನಗರದಲ್ಲಿ,
ಮರೆಯಾಗಿ ಹೋದನು.
ಸೋಮನಗೌಡ ಮನೆಗೆ ಬಂದಾಗ ರಾತ್ರಿಯಾಗಿತ್ತು. ಹೆಂಡತಿ ಕೇಳಿದಳು,
ನಿಂಗೂ ಈಗ ಎಲ್ಲಿದ್ದಾನೆ ‘ಅವ ಬೆಳಗಾವದಾಗ ಅದಾನ.’ ‘ಮತ್ತ ರಂಗಿ
ಹೆಣ್ಣುಗರಳು ಕುತೂಹಲದಿಂದ ಕೇಳಿತು. ‘ಆಕೀನ ಉಸಾಬಾರಿ ತಗೊಂಡ ನೀ
ಏನ್ ಮಾಡ್ತೀ. ಊರ ಉಸಾಬರಿ ಬೇಕಾಗಿಲ್ಲ, ಸುಮ್ಕಿರು.’ ಗೌಡರು ಊರಿಗೆ
ಬಂದಿರೋ ವಿಷಯ ಕೇಳಿ,ಜೀವ ತಡೀಯಲಾರದ, ರಂಗಿಯ ತಾಯಿ, ಮರುದಿವಸ
ಮತ್ತೆ ಬಂದು, “ಗೌಡ್ರ ರಂಗೀ ಎಲ್ಲೆದಾಳ, ಏನಾರೆ, ಗೋತ್ತಾತೇನು” ಜೀವ

ಕೈಯಲ್ಲಿ ಹಿಡಿದು ಕೇಳಿದಳು. ಗೌಡ ಸಿಟ್ಟಿಗೆದ್ದು, ‘ನೀ ಹಗಲೆಲ್ಲ ಬಂದು ರಂಗಿ
ಎಲ್ಲೆದಾಳ ಅಂತಾ ಕೇಳಿದ್ರ ನಾ ಏನ್ ಹೇಳಲಿ ಪಂಚಾಯ್ತಿ ಕೆಲಸಕ್ಕಂತ ನಾ
ಬೆಂಗಳೂರಿಗೆ ಹೋಗಿದ್ದೆ. ರಂಗಿಯ ವಿಷಯ ನನಗೆ ಗೊತ್ತಿಲ್ಲ!.’ ಒಂದುವಾರದಿಂದ,
ಮಗಳಿಗಾಗಿ ಜೀವ ಚಡಪಡಿಸುತ್ತಾ ಇತ್ತು. ಕಣ್ಣೀರು ಒರೆಸಿಗೋತಾ, ತನ್ನ _ಕೇರಿಯ
ಕಡೆ ಹೊರಟಳು.
ಮಗ ಪಿಯೂ.ಸಿ.ಯೊಳಗೆ ಫೇಲ್ ಆಗಿರೋ ವಿಷಯ ಗೊತ್ತಾದ ಮ್ಯಾಲ,
ಸೋಮನಗೌಡ ಮಗನಿಗೆ ಅಲ್ಲಲ್ಲಿ ಕನ್ಯಾ ಹುಡುಕಲಾರಂಭಸಿದನು. ಇನ್ನೂರೆಕರೆ
ಜಮೀನು, ಕೆಜಿ.ಗಟ್ಟಲೆ ಬೆಳ್ಳಿ ಬಂಗಾರ, ಟ್ರಾಕ್ಟರ್, ಕಾರು… ಸಾಕಷ್ಟು ಆಳು-
ಕಾಳು ಇಂಥ ದೇಸಗತಿಯಂಥಹ ಮನಿಗ ಕನ್ಯಾ ಕೊಡದವರಾರು!. ಸೂಡಿಯ
ಸಿದ್ದಪ್ಪ ಸಾಹುಕಾರ ಆ ಭಾಗಕ್ಕ ದೊಡ್ಡ ಕುಳ. ಕನ್ಯಾ ಗಟ್ಟಿ ಮಾಡಿದ್ರು ಊರ
 ತುಂಬಾ ಹಂದ್ರಹಾಕಿದ್ರು ಹತ್ತು ವರ್ಷದಾಗ, ಸುತ್ತಾ ಹತ್ತು ಊರಾಗ, ಎಲ್ಲೂ
ನಡೀದಂಥ ಸಡೆಗರದ ಮದುವಿ ನಡೀತು. ರಂಗಿ ಊರು ಬಿಟ್ಟು ಒಂದು ವರ್ಷ
ಕಳೆಯುದರಾಗ ಇತ್ತು. ದಿವಸ ಕಳದಂಗೆಲ್ಲಾ, ರಂಗಿ ಹಳ್ಳಿಯೊಳಗ ತನ್ನ ಹೆಸರು,
ನೆನಪು  ಕಳಕೊಂಡಳು. ಉಂಡು ಬಿಸಾಕಿದ ಎಲೆಯಂತೆ ಅವಳ ಬದುಕಾಗಿತ್ತು.
ರಂಗಿ ಮತ್ತೆಂದೂ ಹಳ್ಳಿಕಡೆ ಬರ್ಲೇ ಇಲ್ಲ!. ಆಕಿ ಶಾಶ್ವತವಾಗಿ ಕಾಣೆಯಾಗಿದ್ದಳು!.

 ಚಕ್ರವ್ಯೂಹದ ಬದುಕು
“ಅವನು ವಿಕ್ರಮ. ವಿಕೃತಕಾಮಿ. ನೋಡಲು ಅರಸುಕುಮಾರನ ಸುಕುಮಾರ
ದೇಹ. ಮನಸ್ಸು ಕಾಡುಮೃಗದ್ದು. ಅವನಿಗೆ ವಯಸ್ಸು ಮೂವತ್ತೈದು ಮೀರಿಲ್ಲ.
ಹೆಂಡತಿಗೆ-ಸುಮಾರು ಇಪ್ಪತೆಂಟು ಇರಬಹುದು. ಆಕೆಯ ಹೆಸರು ಮೀರಾ.
ಅವಳು ಬಿ.ಎ. ಪದವೀಧರೆ. ಅವಳ ತಂದೆ ನಿವೃತ್ತ ಅಸಿಸ್ಟೆಂಟ್ ಕಮೀಷನರ್.
ಸುಖವಾಗಿಯೇ ಇದ್ದ ಸಂಸಾರದಲ್ಲಿ ಆಕೆ ಹುಟ್ಟಿದಳು. ವ್ರಿಕಮ ಬಿ.ಇ. ಪದವೀಧರ.
ನೀರಾವರಿ ಇಲಾಖೆಯಲ್ಲಿ ಸಹಾಯಕ ಇಂಜಿನಿಯರ್. ಲಕ್ಷ ಣವಾದ ಮೈಕಟ್ಟಿನವ,
ಬಂಗಾರದ ಮೈಬಣ್ಣದ ಚೆಲುವ. ಇದಕ್ಕಿಂತ ಹೆಚ್ಚಿನದು ಇನ್ನೇನು ಬೇಕು  ತಂದೆ-
ತಾಯಿಯರ ಸಮ್ಮತಿಗೆ ಮೀರಾ ತನ್ನ ಒಪ್ಪಿಗೆಯನ್ನೂ ಸೇರಿಸಿದಳು.
ಕಲ್ಯಾಣಮಂಟಪದಲ್ಲಿ ಮದುವೆ ಅದ್ದೂರಿಯಾಗಿ ಜರುಗಿತು. “ಮೀರಾಳದು ಸುದೈವಿ
ಸಂಸಾರ” ಎಂದು ಬಂಧು-ಬಳಗದವರು ಕೊಂಡಾಡಿದರು . 
ಮದುವೆಯ ನಂತರ ವಿಕ್ರಮನ ಇನ್ನೊಂದು, ಮೃಗೀಯ ಮುಖದ ಪರಿಚಯ
ಮೀರಾಳಿಗೆ ಆಗತೊಡಗಿತು. ವಿಕ್ರಮನದು ಸಂಶಯದ ಸ್ವಭಾವ. ಅವನು ದಿನಾಲೂ
ಹೆಂಡ ಕುಡಿಯುತ್ತಿದ್ದನು. ಚಿಕನ್, ಮಟನ್, ಬಿರಿಯಾನಿ ತಿನ್ನುತ್ತಿದ್ದನು . ದಿನದ
ಹನ್ನೆರಡು ಗಂಟೆ ಬಾಯೊಳಗೆ ಎಲೆ,ಅಡಿಕೆ,ಸುಣ್ಣ, ತಂಬಾಕು ಮಿಶ್ರಣ
ತುಂಬಿಕೊಂಡಿರುತ್ತಿದ್ದನು. ವ್ರಿಕಮನದು ಉಚ್ಛಕುಲ ಶ್ರೀರಾಘವೇಂದ್ರ ಸ್ವಾಮಿ ಅವರ
ಆರಾಧ್ಯ ದೈವ. ಅವನ ಕುಲದಲ್ಲಿ ಮಧ್ಯ, ಮಾಂಸ ಸೇವನೆ ನಿಷಿದ್ಧ. ಆದರೆ,
ಅವುಗಳನ್ನು ಬಿಟ್ಟು ಅವನು ಇರುತ್ತಿರಲಿಲ್ಲ. ಮದುವೆಯಾದ ಹತ್ತು ವರ್ಷಗಳ
ಅವಧಿಯಲ್ಲಿ ಇಬ್ಬರು ಹೆಣ್ಣು ಮಕ್ಕಳಾದರು. ಹಿರಿಯವಳು ಸೌಮ್ಯ’ ಒಂಭತ್ತು
ವರ್ಷ, ಕಿರಿಯವಳು ಶೀಲಾ” ಏಳು ವರ್ಷದವಳು. ಹಗಲು ಅವನು ಕೆಲಸದ
ಮೇಲೆ ಹೋಗುತ್ತಿದ್ದನು. ಹೊತ್ತು ಹ್ಯಾಗೋ ಕಳೆಯುತ್ತಿತ್ತು. ರಾತ್ರಿಯಾಗುತ್ತಿದ್ದಂತೆ
ವಿಕ್ರಂ ಮಾನವ ವೇಷ ಕಳಚಿ, ಸಿಂಹದ ಅವತಾರ ತಾಳುತ್ತಿದ್ದನು. ಹೆಂಡಕುಡಿದು,
ಮೀರಾಳನ್ನು ಬಗೆ-ಬಗೆಯಾಗಿ ಹಿಂಸಿಸುತ್ತಿದ್ದನು. ಮದುವೆಗೆ ಮುಂಚೆ ಆಕೆಗೆ
ಯಾರಾರ ಜೊತೆ ಸಂಪರ್ಕವಿತ್ತೆಂದು ವೃಥಾ  ಕಿರಿ-ಕಿರಿ ಮಾಡುತ್ತಿದ್ದನು. ಆಕೆ
ಎಷ್ಟೇ ಸತ್ಯ ಹೇಳಿದರೂ ಸಹ ಅವನು ಸಮ್ಮನಾಗುತ್ತಿರಲಿಲ್ಲ. ಆ ಎಳೆಯ ಮಕ್ಕಳು
ನಿದ್ದೆಗಣ್ಣುಗಳಿಂದ. ನಿಸ್ಸಹಾಯಕರಾಗಿ, ಅಳುತ್ತಾ ನೋಡುತ್ತಿದ್ದವು. ಮಕ್ಕಳ ಅಳುವು
ಮೀರಾಳ ಚೀರಾಟ ಅವನು ಗಮನಿಸುತ್ತಿರಲಿಲ್ಲ. ಅದೆಲ್ಲ ಅವನಿಗೆ ನಗಣ್ಯವಾಗಿರುತ್ತಿತ್ತು.
ನಡುರಾತ್ರಿಯಲ್ಲಿ ಮೀರಾಳ ಚೀರಾಟವನ್ನು ಕೇಳಿ, ಸಹನೆ ಮೀರಿದ ಅಕ್ಕಪಕ್ಕದ
ನೆರೆಹೊರೆಯವರು, ವಿಕ್ರಂನ ಮನೆ ಬಾಗಿಲಿಗೆ ಬಂದು, “ಸರ್,ಸರ್” ಎಂದು
ಕೂಗಿದಾಗ, ಬೇಸರದಿಂದ ವಿಕ್ರಂ ಬಾಗಿಲು ತೆರೆದು, ಬರಿಮೈನಲ್ಲಿ, ಲುಂಗಿಯ
ಮೇಲೆ, ಬಾಗಿಲಲ್ಲಿ ನಿಂತುಕೊಂಡು, “ಯಾಕೆ  ಏನಾಯ್ತು ನಿಮಗೆ ಮಾಡಲು
ಏನೂ ಕೆಲಸ ಇಲ್ಲೇನು ಅಂತಾ, ಒಳಸರಿದು, ಬಾಗಿಲು ಮುಚ್ಚಿ ಬಿಡುತ್ತಿದ್ದನು.
ಇದರಿಂದ ಅವಮಾನಿತರಾದವರು ಮತ್ತೊಮ್ಮೆ ಅವನ ಉಸಾಬರಿಗೆ ಬರುತ್ತಿರಲಿಲ್ಲ.
ವಿಕ್ರಂನಿಗೂ ಇದೇ ಬೇಕಾಗಿತ್ತು. ಅವನ ಬದುಕೆಂದರೆ, ಹೆಂಡ-ಚಿಕನ್, ಹೆಂಡತಿ
ಮತ್ತು ತಾನು ಇಷ್ಟಕ್ಕೆ ಸೀಮಿತವಾಗಿತ್ತು. ಮಿಕ್ಕೆಲ್ಲದ್ದಕ್ಕೂ ತನಗೂ ಯಾವುದೇ
ಸಂಬಂಧವಿಲ್ಲ ಎಂಬ ಹಾಗೆ ಅವನಿದ್ದನು. ಹಗಲು ಹೊತ್ತಿನಲ್ಲಿ ಮೀರಾ ನೆರೆ_
ಹೊರೆಯ ಯಾರಮನೆಗೂ ಹೋಗುತ್ತಿರಲಿಲ್ಲ. ಯಾರೊಡನೆಯೂ ಮಾತಾಡುತ್ತಿರಲಿಲ್ಲ.
ವಿಕ್ರಂ ನ  ದುರ್ವರ್ತನೆಯನ್ನು ತಿಳಿದವರು, ಅವರ ಯಾವುದೇ ಉಸಾಬರಿಗೆ
ಬರುತ್ತಿರಲಿಲ್ಲ. ಓಣಿಯಲ್ಲಿ ಜರುಗುತ್ತಿದ್ದ ಕುಬುಸದ ಕಾರಣಕ್ಕೆ, ಮಗುವಿನ
ನಾಮಕರಣಕ್ಕೆ, ಪೊಜೆ ಪುನಸ್ಕಾರಕ್ಕೆ ಮೀರಾ ಹೋಗುತ್ತಿರಲಿಲ್ಲ. ವಿಕೃತ ಕಾಮಿಯ
ಜೊತೆಗೆ ಬದುಕುವುದು ಮೀರಾಳಿಗೆ ಸಾಕಾಗಿತ್ತು. ಈ ಮಧ್ಯ ಅವಳ ತಂದೆ_
ತಾಯಿ ತೀರಿಕೊಂಡರು. ಒಬ್ಪ ಅಣ್ಣನಿದ್ದಾನೆ. ಆದರೆ ಅವನು, ಅತ್ತಿಗೆಯೊಂದಿಗೆ
ಅಪರಿಚಿತನ ಹಾಗೆ ಜೀವಿಸುತ್ತಿದ್ದಾನೆ. ಅಣ್ಣ-ಮೀರಾಳ ಪಾಲಿಗೆ ಇದ್ದರೂ,
ಇಲ್ಲದಂತಾಗಿದ್ದನು. ಬದುಕು ಅಸಹ್ಯವಾದಾಗ, ಒಂದೆರಡು ಬಾರಿ ಆತ್ಮಹತ್ಯೆಗೂ
ಪ್ರಯತ್ನಿಸಿದಾಗ, ಮುದ್ದು ಮಕ್ಕಳು ತೆಕ್ಕೆ ಬಡಿದು ಅತ್ತಿದ್ದರು. ಮಕ್ಕಳು
ಅನಾಥರಾಗುವುದು ನೆನೆದಾಗ, ತನ್ನ ಬದುಕಿಗಿಂತ ಘೋರವೆನ್ನಿಸಿತು. ಅವಳು
ಆತ್ಮಹತ್ಯೆಯ ವಿಚಾರವನ್ನು ಮಕ್ಕಳಿಗಾಗಿ ಕೈಬಿಟ್ಟಳು. ಅವಳಿಗೆ ಬದುಕು ಬಲು
ಭಾರವಾಗಿದೆ. ಇದಕ್ಕೆ ಪರಿಹಾರವೇನಂದು ಯೋಚಿಸಿ. ಹೈರಾಣಾಗಿದ್ದಾಳೆ.
ಮುಂದಾದರೊಂದು ದಿನಗಂಡ ಪರಿವರ್ತನೆಯಾಗಬಹುದೆಂದು ನೆನೆಯುತ್ತಾಳೆ.
ನೆನೆದು ಸೋತಿದ್ದಾಳೆ. ಆ ಬಗ್ಗೆ ನಂಬಿಕೆ ಇರಲಿಲ್ಲ. ಇತ್ತಿತ್ತಲಾಗಿ ಅವಳು
 
ಮೌನದಿಂದಲೇ, ಕಲ್ಲಿನ ಹಾಗೆ ಗಂಡನ ಹಿಂಸೆಯನ್ನು ಅನುಭವಿಸುತ್ತಾಳೆ. ಮೊದಲಿನ
ಹಾಗೆ ಹೆಚ್ಚಿಗೆ ಚೀರಾಡುವುದಿಲ್ಲ. ಪ್ರತಿಭಟಿಸುವುದಿಲ್ಲ. ಕಳೆದ ಅನೇಕ ವರ್ಷಗಳಿಂದ
ಇದೆಲ್ಲ ರೂಢಿಯಾಗಿದೆ. ಅವಳಿಗೆ ಮಾತುಗಳೆಲ್ಲ ಮರೆತುಹೋಗಿವೆ. ಮೌನ ಅವಳಿಗೆ
ಧ್ಯಾನವಾಗಿದೆ. ವಿಕೃತಕಾಮಿ ಹಾಗೂ ನರಸಿಂಹನ ಜೊತೆ ಬದುಕು
ಅನಿವಾರ್ಯವಾಗಿದೆ. ನಿಸ್ಸಹಯಕಳಾಗಿ ಇಂದಿಗೂ ಗಂಡನ ದೌರ್ಜನ್ಯ, ಹಿ0ಸೆ
ಎಲ್ಲವನ್ನೂ ಸಹಿಸಿಕೊಂಡು ದಿನಕಳೆಯುತ್ತಿದ್ದಾಳೆ. ಚಕ್ರವ್ಯೂಹದ ಬದುಕಲ್ಲಿ
ನುಸುಳಿದ್ದಾಳೆ. ಹೊರಗೆ ಬರುವ ಮಾರ್ಗೋಪಾಯ ಕಾಣದವಳಾಗಿದ್ದಾಳೆ.

ಸೇಡು  
ಬಿಸಿಲಲ್ಲಿ ಬರಿಗಾಲಿನಿಂದ ನಡೆದು ಸುಸ್ತಾಗಿ, ಕಾಶೀಂ ತನ್ನ ಮನೆಯೆಂಬ
ಗುಡಿಸಿಗೆ ಬಂದ. ಅಜ್ಜಿ ಇನ್ನೂ ಬಂದಿಲ್ಲ. ಬೋಗುಣಿ ತೆರೆದು ನೋಡಿದ. ಎಲ್ಲವೂ
ಖಾಲಿ ಇವೆ. ಅಜ್ಜಿ ನಾಲ್ಕಾರು ಮನೆಗಳಲ್ಲಿ ಕಸ-ಮುಸುರೆ ಕೆಲಸ ಮಾಡುತ್ತಾಳೆ.
ಕೆಲಸದಿಂದ ಬರುವಾಗ, ಮನೆ ಒಡತಿಯರು, ರಾತ್ರಿ ಉಂಡು ಮಿಕ್ಕಿದ ಅನ್ನ,
ಸಾರು, ಪಲ್ಯ… ಕೊಟ್ಟದ್ದನ್ನು ಪ್ರಸಾದವೆಂದು  ಬಟ್ಟೆಯಲ್ಲಿ ಸುತ್ತಿಕೊಂಡು ತರುತ್ತಾಳೆ.
ಅದೇ  ಇಬ್ಬರಿಗೂ ಊಟ. ಮನೆಯಲ್ಲಿ ಅಜ್ಜಿ ಹಾಗೂ ಕಾಶೀಂ ಇಬ್ಪರೇ ಇರುವುದು.
ಅಜ್ಜಿಯ ಮಗ ದಸ್ತಗೀರ ಒಂದು ತಳ್ಳುವ ಕೈಗಾಡಿಯಲ್ಲಿ ರದ್ದಿಕಾಗದ, ಪುಸ್ತಕ,
ಹಳೆಯ ಪ್ಲಾಸ್ಟಿಕ್ ಕೊಡ, ಬಕೀಟು, ಕಬ್ಬಿಣ ಸಾಮಾನುಗಳನ್ನು ಖರೀದಿ ಮಾಡಿ
ತಂದು, ತನ್ನ ಗುಡಿಸಿಲಿನ ಪಕ್ಕದ ಬಯಲು ಜಾಗೆಯಲ್ಲಿ ಸಂಗ್ರಹಿಸುತ್ತಿದ್ದ. ಎರಡೋ,
ಮೂರೋ ತಿಂಗಳಿಗೊಮೈ ಖಾನ ಸಾಹೇಬ ಲೇ ಲ್ಯಾಂಡ್ ಗಾಡಿಯೊಳಗೆ,
ಇವನು ಸಂಗ್ರಹಿಸಿದ ಸಾಮಾನುಗಳನ್ನು ತುಂಬಿಕೊಂಡು, ಹೋಗುತ್ತಿದ್ದನು. ಖಾನ
ಸಾಹೇಬ ಬಂದರೆ ದಸ್ತಗೀರನಿಗೆ ಅಂದು ಹಬ್ಬ. ಯಾಕಂದರೆ, ನಾಲ್ಕಾರು ಸಾವೀರ
ರೂಪಾಯಿಗಳು ಕೈಸೇರುತ್ತಿದ್ದವು. ಹೆಂಡತಿ ಜೈನಾಬಿಗೆ ಇವನ ಗುಣಗಳೆಲ್ಲ ಗೊತ್ತು.
ಬಂದ  ಹಣದಲ್ಲಿ ಅರ್ಧವನ್ನು ಶರಾಬು ಕುಡಿಯಲು ಖರ್ಚು ಮಾಡುತ್ತಿದ್ದನು.
ಉಳಿದ ಅರ್ಧ ಹಣದಲ್ಲಿ ಮನೆಯ ಖರ್ಚು ಹಾಗೂ ದಿನಾಲು ಗಲ್ಲಿಗಳಲ್ಲಿ
ಸುತ್ತಾಡಿ, ಹಳೆಯ ಸಾಮಾನು ಖರೀರಿಸಲು ಬಂಡವಲಿಗೆ ಬೇಕಾಗುತ್ತಿತ್ತು. ದಸ್ತಗೀರ
ಮಧ್ಯಾಹ್ನ ಮನೆಯಲ್ಲಿ ಊಟ ಮಾಡುತ್ತಿರಲಿಲ್ಲ. ಯಾಕಂದರೆ, ಅವನು ದೂರದ
ಗಲ್ಲಿಗಳಲ್ಲಿ ಇರುತ್ತಿದ್ದ. ಹತ್ತಿರದ ಗೂಡಂಗಡಿಗಳಲ್ಲಿ ಬನ್-ಚಹಾ ಸೇವಿಸಿ, ಹತ್ತು
ಮಿನಿಟಿಗೊಮ್ಮೆ ಬೀಡಿ ಸೇದುವದು ಅವನಿಗೆ ಅಭ್ಯಾಸವಾಗಿತ್ತು. ಮೇಲೆ ಕುಡಿಯುವ

ಅಭ್ಯಾಸ ಬೇರೆ. ಕಾಶೀಂ ಹುಟ್ಟಿದ ಒಂದು ವರ್ಷದಲ್ಲೇ, ದಸ್ತಗೀರ ಕ್ಷಯರೋಗದಿಂದ
ಸತ್ತು ಹೋದ. ಮನೆಯಲ್ಲಿ ದುಡಿಯುವವರಿಲ್ಲ. ಆಗ ಜೈನಾಬಿಗೆ ಇಪ್ಪತ್ತಾರರ
ಹರೆಯ. ಲಾರಿಯೊಂದಿಗೆ ಬಂದಾಗಲೆಲ್ಲ ಖಾನ ಸಾಹೇಬ, ಯಾರ ಹೆದರಿಕೆಯಿಲ್ಲದೇ,
ಜೈನಾಬಿಯೊಂದಿಗೆ ಗುಡಿಸಿಲಿನಲ್ಲಿ ಮಲಗಲಾರಂಭಿಸಿದ. ಇದನ್ನು ಸಹಿಸದ ಅತ್ತೆಯು
ಸೊಸೆಯನ್ನು ಅವಾಚ್ಯ ಪದಗಳಿಂದ ಬಯ್ಯತೊಡಗಿದಳು. ಇವಳ ಕಿರಿ_ಕಿರಿ ಸಾಕಾಗಿ
ಒಂದು ದಿವಸ ಲಾರಿ ಹತ್ತಿ, ಮಗನನ್ನು ಅತ್ತೆಗೆ ಒಪ್ಪಿಸಿ ಖಾನಸಾಹೇಬನೊಂದಿಗೆ
ಹೊರಟು ಹೋದಳು. ಅಂದಿನಿಂದ ಕಾಶೀಂನಿಗೆ ಅಜ್ಜಿ ಆಸರೆಯಾದಳು. ತಂದೆ  
ತಾಯಿಯರ ಪ್ರೀತಿ ಅವನಿಗೆ ಸಿಗಲಿಲ್ಲ. ಮುಂದೆ ಖಾನ ಸಾಹೇಬ ಊರಿಗೆ
ಬಂದಾಗ, ಅಜ್ಜಿಯ ಕೈಗೆ ಒಂದಷ್ಟು ಹಣ ಕೊಟ್ಟು ಹೋಗಲಾರಂಭಿಸಿದ. ಮೊದ
ಮೊದಲ ಅಜ್ಜಿಯು ಅವನಿಂದ ಹಣ ತಗೆದುಕೊಳ್ಳಲು ಒಪ್ಪುತ್ತಿರಲಿಲ್ಲ. ನಂತರ,
ಬಡತನವು ಅಜ್ಜಿಯನ್ನು ಮೃದುಗೊಳಿಸಿತು. ಮೊದಲ ಬಾರಿ ಮನೆ ಬಿಟ್ಟು ಹೋದ
ಜೈನಾಬಿ, ಮತ್ತೆಂದೂ ಇತ್ತ ಸುಳಿಯಲಿಲ್ಲ. ‘ಈ ಛಿನಾಲಿಗೆ ಮಗನಿಗಿಂತ ಆ
ಗೆನೆಯನೇ ಬೇಕಾದ! ಮಗನನ್ನು ಒಮ್ಮೆಯಾದರೂ ನೋಡಬೇಕು ಅಂತಾ
ಅನಿಸಲಿಲ್ಲವಲ್ಲ, ಇಸ್ ರಾಂಡಕೋ!’ ಅಂತಾ ಸೊಸೆಯ ಮೇಲೆ ಕಿಡಿ ಕಾರಿದಳು.
ತಂದೆ-ತಾಯಿಯರ ಮುಖವನ್ನ ನೋಡದ, ಕಾಶೀಂ ಒಮ್ಮೆಯೂ ಅವರನ್ನು
ನೆನೆಸಲೇ ಇಲ್ಲ.
ಕಾಶೀಂ ಬೆಳೆಯುತ್ತಲೇ ಇದ್ದ. ಶಾಲೆಗೆ ಹೋಗಲು ಅವನಿಗೆ ಅಜ್ಜಿ ಹೇಳಲಿಲ್ಲ.
ಓಣಿಯ ಹುಡುಗರು ಕೂಡ ಆಡುತ್ತಿದ್ದ, ನಗುತ್ತಿದ್ದ, ಜಗಳವಾದಾಗ ಬಡಿದಾಡುತ್ತಿದ್ದ
ಒಳ್ಳೆಯದಕ್ಕಿಂತ, ಪರಿಸರವು ಅವನಿಗೆ ಕೆಟ್ಟದ್ದನ್ನೇ ಹೆಚ್ಚು ಕಲಿಸಿತು. ಹನ್ನೆರಡು
ವರ್ಷದವನಿದ್ದಾಗಿನಿಂದಲೇ ಬೀಡಿ ಸೇದುವದನ್ನು ಕಲಿತ. ಕೈಯಲ್ಲಿ ಒಂದು ಕಾಸೂ
ಇಲ್ಲದಾಗ, ಕಂಗಾಲಾಗಿ ಬಸ್ ನಿಲ್ದಾಣದಲ್ಲಿ ಜೇಬುಗಳ್ಳತನಕ್ಕಿಳಿದ. ಒಂದೆರಡು
ಬಾರಿ ಸಿಕ್ಕಿಬಿದ್ದಾಗ, ಸಾರ್ವಜನಿಕರಿಂದ, ಪೋಲೀಸರಿಂದ ಒದೆ ತಿಂದ. ಇದು
ಯಾಕೋ ವರ್ಕ್ ಔಟ್ ಆಗ್ತಾಯಿಲ್ಲವೆಂದು ತಿಳಿದು ಈ ದಂಧೆ ಕೈ ಬಿಟ್ವ ಈಗ
ಅವನಿಗೆ ಹದಿನೆಂಟು ಮೀರುತ್ತಿದೆ. ಮುಖದಲ್ಲಿ ಮೀಸೆ ಚಿಗುರುತ್ತಿದೆ. ಏನಾದರೂ
ವ್ಯಾಪಾರ ಮಾಡೋಣವೆಂದರೆ, ಬಂಡವಲು ಬೇಕಲ್ಲ!. ಯಾರ ಬಳಿಯಾದರೂ
ದುಡಿಯೋಣವೆಂದರೆ, ಇವನ ಚಾರಿತ್ರ ಸರಿಯಿಲ್ಲವೆಂಬ ಕಾರಣದಿಂದ ಯಾರೂ
ಹತ್ತಿರಕ್ಕೆ ಸೇರಿಸಿಕೊಳ್ಳುತ್ತಿಲ್ಲ!. ತಾನು ಮನುಷ್ಯನೇ  ಯಾಕಾದರೂ ಬದುಕಿರಬೇಕು
ಎಂಬ ಆಲೋಚನೆ, ಹಸಿವಿನಿಂದ ಕಂಗಾಲಾದಾಗ ಅನ್ನಿಸಿದೆ. ತನಗೆ ಒಂದು
ರೂಪಾಯಿ ಬೇಕಾದರೂ, ಅಜ್ಜಿಯನ್ನೇ ಕೇಳಬೇಕು!. ಎಂಥಹ ಪರಾವಲಂಬಿ
ಜೀವನ! ಎಂದು ಆಗಾಗ ಮರುಗುತ್ತಾನೆ. ಹೀಗೆ ಚಿಂತಿಸುತ್ತಾ ಯಾವುದೋ

 ಚೌಕದಲ್ಲಿ ಕುಳಿತಿದ್ದಾಗ. ಮಾರ್ವಾಡಿ ಜನರ ಗುಂಪೊ೦ದು, ಶವದ
ಮೆರವಣಿಗೆಯೊಂದಿಗೆ ಬಂತು. ಕಾಶೀಂ ಮೆರವಣಿಗೆಯನ್ನು ಹಿಂಬಾಲಿಸಿ
ಸ್ಮಶಾನದವರೆಗೆ ನಡೆದ. ಅಂತಿಮ ಕ್ರಿಯೆಗಳು ಮುಗಿಯುವವರೆಗೆ, ಸ್ವಲ್ಪ, ದೂರದಲ್ಲಿಯೇ
ಕುಳಿತ. ಎಲ್ಲರೂ ಹೋದ ಬಳಿಕ, ಸ್ಮಶಾನ ನಿರ್ಜನವಾಯಿತು. ಕಾಶೀಂ ಗೋರಿಯ
ಬಳಿ ಹೋದ. ಒಂದು ರೂಪಾಯಿಯ ನಾಲ್ಕಾರು ನಾಣ್ಯಗಳನ್ನು, ಗೋರಿಯ
ಮೇಲೆ ಇಟ್ಟಿದ್ದಾರೆ! ನಾಲ್ಕಾರು ಬಾಳೆ ಹಣ್ಣು, ಎಲಿ, ಕುಂಕುಮ, ಅಗರಬತ್ತಿ
ಕಂಡವು. ನಾಣ್ಯಗಳನ್ನಾಯ್ದು ಕಿಸೆಗೆ ಹಾಕಿಕೊಂಡ. ಬಾಳೆಹಣ್ಣುಗಳನ್ನು, ತಿಂದು,
ಹಸಿವಿನ ಬಾಧೆ ನಿವಾರಿಸಿಕೊಂಡನು. ದುಬಾರಿ ಬೆಲೆಯ, ತಾಜಾ ಹೂಗಳಿಂದ
ತಯಾರಿಸಿದ್ದ, ನಾಲ್ಕಾರು ಹೂವಿನ ಹಾರಗಳು ಆಕರ್ಷಿಸಿದವು. ಅವೆಲ್ಲವುಗಳನ್ನು
ಒಟ್ಟು ಮಾಡಿ, ಕಾಗದದಲ್ಲಿ ಸುತ್ತಿಕೊಂಡು ತನ್ನ ಗುಡಿಸಲಿಗೆ ಬಂದ ದಾರ
ತಗೆದು, ಹೂಗಳನ್ನು ಒಂದು ಚೀಲದಲ್ಲಿ ತುಂಬಿಕೊಂಡು, ಹೂವಿನ ಮಾರ್ಕೆಟ್ಪಿಗೆ
ಬಂದ. ಅಲ್ಲಿ ವ್ಯಾಪಾರಿಯೊಬ್ದರಿಗೆ ಅವುಗಳನ್ನು ಮಾರಿದ. 50  ರೂಪಾಯಿ
ಬಂತು ಖುಷಿಯಾಯ್ತು. ಆದರೆ, ಹೊಗಳನ್ನು ಎಲ್ಲಿಂದ ತಂದದ್ದು ಎಂಬ ಸತ್ಯವನ್ನು
ಮಾತ್ರ ಬಾಯಿ ಬಿಡಲಿಲ್ಲ! ನಗರದಲ್ಲಿ ಆಕಸ್ಮಿಕವಾಗಿ ಕಣ್ಣಿಗೆ ಕಾಣುವ ಇಂಥ
ಅವಕಾಶಗಳಿಗಾಗಿ, ಅವನು ಕಾತರದಿಂದ ಕಾಯುತ್ತಿದ್ದ. ಆದರೆ ತಿಂಗಳಿನ ಎಲ್ಲಾ  
ದಿನಗಳು, ಹುಣ್ಣಿಮೆಯ ದಿನಗಳಾಗಿರುವದಿಲ್ಲ! ಎಂಬ ಸತ್ಯವು ಅವನಿಗೆ ಗುತ್ತಾಯಿತು. 
ಬಸ್ ನಿಲ್ದಾನದಲ್ಲಿ, ಹಮಾಲಿ ಕೆಲಸ ಮಾಡಲು ಹವಣಿಸಿದಾಗ, ಅಲ್ಲಿದ್ದ ಹಮಾಲರು
ಇವನನ್ನು ಬಯ್ದು ಅಟ್ಟಿದರು. ಬದುಕುವ ದಾರಿಗಳೆಲ್ಲವೂ ಮುಚ್ಚಿಕೊಂಡಂತೆ
ಅನ್ನಿಸಿ, ಮತ್ತಷ್ಟು ನಿರಾಶೆ ಹೆಚ್ಚಿತು. ಮೈಯಲ್ಲಿ ಕಸುವಿದೆ. ದುಡಿಯಬೇಕೆಂಬ
ಮನಸ್ಸಿದೆ ಆದರೆ ಅವಕಾಶಗಳಿಲ್ಲ.
ಆ ದಿನ ಮಧ್ಯಾಹ್ನದ ಊರಿ ಬಿಸಿಲಿನಲ್ಲಿ, ಬರಿಗಾಲಿನಿಂದ ನಡೆಯುತ್ತಾ,
ತನ್ನ  ಗುಡಿಸಿಗೆ  ಬಂದು , ನೀರು  ಕುಡಿದು ಚಾಪೆಯ ಮೇಲೆ ಮಲಗಿದ. ಬೇಸರವಾಗಿತ್ತು.
ದೇಹ ಹಾಗೂ ಮನಸ್ಸು ಎರಡೂ ಬಳಲಿದ್ದವು . ನಿದ್ದೆ ಹತ್ತಿತ್ತು. ಎಚ್ಚರವಾದಾಗ,
ಸಂಜೆಯ ಸಮಯವೆಂದು ತಿಳಿಯಿತು. ಎದ್ದು ಕುಳಿತ. ಇನ್ನೂ ಬಾರದ ಅಜ್ಜಿಗೆ
ಹಿಡಿ ಶಾಪ ಹಾಕುತ್ತಾ, ಚಿಲಕಹಾಕಿ ಹೊರನಡೆದ. ಎಲ್ಲಿಗೆ ಹೋಗಬೇಕೆಂಬುದು
ಸಹ ತಿಳಿಯದು ಭಾರವಾದ ಹೆಜ್ಜೆಗಳನ್ನು ಹಾಕುತ್ತಾ, ಮುದಿ ಎತ್ತಿನ ಹಾಗೆ,
ನೆಲನೋಡುತ್ತಾ , ಹಿಂದೆ ಕೈ ಕಟ್ಟಿಕೊಂಡು, ಮೆಲ್ಲಗೆ ರಸ್ತೆಯ ಒಂದು ಬದಿಗೆ
ನಡೆಯುತ್ತಿದ್ದಾನೆ. ಆಕಸ್ಮತ್ತಾಗಿ, ನೂರು ರೂಪಾಯಿಯ ನೋಟೊಂದು, ಮುಳ್ಳಿನ
ಕಂಟಿಯ ಬಳಿ ಕಾಣಿಸಿತು!. ಅದು ನಿಜವಾದ ನೋಟು ಹೌದೋ ಅಲ್ಲವೋ!
ಎಂದು ಥಟ್ಟನೇ ನಿರ್ಣಯಿಸಲಾಗದೇ, ಕೈಗೆತ್ತಿಕೊಂಡ. ಪರೀಕ್ಷಿಸಿದ. ಅರೆ!, ಹೌದು!
ಅದು ಅಸಲಿ ನೂರರ ನೋಟೇ!. ಮತ್ತೆ, ಮತ್ತೆ ನೋಡಿ ಖಾತ್ರಿಮಾಡಿಕೊಂಡ.
ತನ್ನ ಸಂತೋಷಕ್ಕೆ ಸೀಮೆಯೇ ಇಲ್ಲವೆನ್ನಿಸಿತು. ತಟ್ಟನೇ, ತನ್ನ ಹರಕು ಪ್ಯಾಂಟಿನ  
ಜೇಬಿಗಿಳಿಸಿದ. ಪುಣ್ಯಕ್ಕೆ ಜೇಬು ಗಟ್ಟಿಯಿತ್ತು. ನೋಟನ್ನು ತಾನು ತಗೊಂಡದ್ದನ್ನು
ಯಾರೂ ನೋಡಿಲ್ಲವೆಂಬುದು ಖಾತ್ರಿಯಾಯಿತು. ಇನ್ನು ಯಾವುದೇ ಆತಂಕವಿಲ್ಲ.
ಇನ್ನು ಆ ನೋಟಿನ ಮಾಲಿಕ ತಾನೇ ಎಂಬ ಹೆಮ್ಮೆ ಮೂಡಿತು.
ಅಂಬೇಡ್ಕರ ವೃತ್ತವು ನಗರದ ಅತಿ ಹೆಚ್ಚು ಜನದಟ್ಟಣೆ ಇರುವ ಜಾಗೆ
ಅದರಲ್ಲೂ ಸಾಯಂಕಾಲ ಸಮಯದಲ್ಲಿ ಅಲ್ಲಿ ಅನೇಕ ಬಗೆಯ ತಿಂಡಿ_ತಿನಿಸುಗಳನ್ನು  
ಮಾರಲು, ಹತ್ತಾರು ತಳ್ಳುವ ಕೈಗಾಡಿಗಳು, ವೃತ್ತದ ಸುತ್ತ ಜಮಾಯಿಸುತ್ತವೆ.
ಪಾನಿಪುರಿ, ಖಾಂದಾ ಭಜಿ, ಮಿರ್ಚಿ ಭಜಿ, ಚೀನೀ ಬಿರಿಯಾನಿ, ಗಿರಮಟ್ಟು  
ಆಮ್ಲೆಟ್, ಚಿಕನ್, ದೋಸೆ, ಇಡ್ಲಿ, ರೈಸ್ ಬಾತ್…… ಹೀಗೆ ಮಾರಾಟ ಮಾಡುವದು
ಸಾಮಾನ್ಯ. ಎಲ್ಲರಿಗೂ ಕೈತುಂಬಾ ವ್ಯಾಪಾರ. ರಾತ್ರಿ .8 .30 ರವರೆಗೆ ವ್ಯಾಪಾರ
ಬಿರುಸಾಗಿ ಸಾಗುತ್ತಿತ್ತು. ಆದರೆ, ಶೀನಪ್ಪ ಭಟ್ಟರ ಇಡ್ಲಿ ಸಾಂಬಾರ ಮಾರಾಟಕ್ಕೆ
ವಿಶೇಷ ಕಳೆ ಇರುತ್ತದೆ. ಹತ್ತು ರೂಪಾಯಿಗಳಿಗೆ ದೊಡ್ಡ ಗಾತ್ರದ ಮೂರು ಇಡ್ಲಿ
ಸಾಕಷ್ಟು ಸಾಂಬರ ಮಾರಾಟದ್ದೇ ಭರಾಟೆ!. ಕಳೆದ ಎರಡು ವರ್ಷಗಳಿಂದ ಅದೇ
ರೇಟು. ಉಳಿದ ವ್ಯಾಪಾರಿಗಳೆಲ್ಲ ದರಗಳನ್ನು ಏರಿಸಿದ್ದರೂ, ಶೀನಪ್ಪ ಭಟ್ಟರು
ರೇಟು ಹೆಚ್ಚಿಸಿರಲಿಲ್ಲ. ವ್ಯಾಪಾರದ ಹೆಚ್ಜಳಕ್ಕೆ ಇದು ಕೂಡಾ ಮುಖ್ಯ ಕಾರಣವಾಗಿತ್ತು. 
ಸಾಂಬಾರು ರುಚಿಯನ್ನು ಸವಿದವರೇ ಬಲ್ಲರು. ಇಡ್ಲಿ ತಿಂದ ಬಳಿಕ, ಪ್ಲೇಟಿನಲ್ಲಿ
ಮಿಕ್ಕಿದ ಸಾಂಬಾರನ್ನು, ಬಹುತೇಕ ಜನರು ಕುಡಿಯುತ್ತಿದ್ದರು. ಭಟ್ಟರ ಸಾಂಬಾರೆಂದರೆ
ಅಷ್ಟೊಂದು ಪ್ರಸಿದ್ಧವಾಗಿತ್ತು. ಇಡ್ಲಿ ಸಾಂಬಾರ ತಯಾರಿಸುವಲ್ಲಿ ಭಟ್ಟರಿಗೆ ಅಪಾರ
ಅನುಭವವಿದೆ. ಶೀನಪ್ಪ ಭಟ್ಟರನ್ನು, ಕುಂದಾಪುರದಿಂದ  ಈ ನಗರಕ್ಕೆ ಕರೆತಂದವರು,
ವೆಂಕಣ್ಣ ಭಟ್ಟರು. ವೆಂಕಣ್ಣನವರು ಉಡುಪಿ ಹೊಟೆಲ್ ಪ್ರಾರಂಭಿಸಿ ಸುಮಾರು
ಅರ್ಧ ಶತಮಾನ ಕಳೆದಿದೆ. ತಮ್ಮ ಹೊಟೆಲ್ ಆರಂಭಿಸಿದ ವರ್ಷದಲ್ಲೇ, ಶೀನಪ್ಪ
ಭಟ್ಟನನ್ನು , ಅಡಿಗೆ ತಯಾರಿಸಲು ಕರೆತಂದಿದ್ದರು. ಶೀನಪ್ಪ ಭಟ್ ಇಡ್ಲಿ, ವಡೆ,
ಚಕ್ಕುಲಿ, ಉಪ್ಪಿಟ್ವು ಸಾಂಬಾರು, ಚಟ್ನಿ , ಭಜಿ, ದೋಸೆ ತಯಾರಿಸುವಲ್ಲಿ ಪ್ರಸಿದ್ದಿ  
ಪಡೆದರು. ಪ್ರತಿ ದಿವಸ ಬೆಳಿಗ್ಯೆ ನಾಲ್ಕು ಗಂಟೆಗೇ ಏಳಬೇಕು. ಆರು ಗಂಟೆಯ
ಹೊತ್ತಿಗೆ ಎಲ್ಲ ತಿನಿಸುಗಳು, ದೊಡ್ಡ ಪ್ರಮಾಣದಲ್ಲಿ ಸಿದ್ಧವಾಗಬೇಕು. ಶೀನಪ್ಪ
ಭಟ್ಟರಿಗೆ ಇದೆಲ್ಲ ರೂಡಿಯಾಗಿತ್ತು. ಆರಂಭದಲ್ಲಿ ಊಟ ನಾಷ್ಟಾ, ಕಾಫಿ   
ಕೊಡುವದಲ್ಲದೇ, ಮೇಲೆ ತಿಂಗಳಿಗೆ ಐವತ್ತು ರೂಪಾಯಿ ಪಗಾರ ಕೊಡುವ
ಒಪ್ಪಂದವಾಗಿತ್ತು. ಈಗ್ಯೆ ಎರಡು ವರ್ಷಗಳ ಹಿಂದೆ ಶೀನಪ್ಪ ಭಟ್ಟರು ಹೊಟೆಲ್
ಕೆಲಸ ಬಿಟ್ಟರು. ಇದಕ್ಕೆ ಪ್ರಮುಖಕಾರಣವೆಂದರೆ, ಶೀನಪ್ಪ ಭಟ್ಟರಿಗೆ ಪಗಾರ ಹೆಚ್ಚು

ಮಾಡದೇ ಇದ್ದುದು. ತಾವು  ಉಳಿತಾಯ ಮಾಡಿದ ಹಣದಲ್ಲಿ, ನಾಲ್ಕು ಚಕ್ರವುಳ್ಳ.
ಒಂದು ತಳ್ಳುವ ಗಾಡಿಯನ್ನು ಕೊಂಡರು. ಪುಟ್ಟ ರೂಂನ್ನು ಬಾಡಿಗೆ ಹಿಡಿದು
ವಾಸಿಸತೊಡಗಿದರು. ಮುಂಜಾನೆ 7  ರಿಂದ 9  ಗಂಟೆಯವರೆಗೆ ಹಾಗೂ ಸಾಯಂಕಲ
6 ರಿಂದ 8 .30  ರವರೆಗೆ ಇಡ್ಲಿ ಸಾಂಬಾರ, ಚಟ್ನಿ, ತಳ್ಳುಗಾಡಿಯಲ್ಲಿ ತಂದು
ಮಾರಾಟ ಶುರು ಮಾಡಿದರು. ವ್ಯಾಪರವು  ಭಟ್ಟರಿಗೆ ಲಾಭದ ಜೊತೆಗೆ, ಹೆಸರನ್ನೂ
ತಂದುಕೊಟ್ಟಿತು. ಶೀನಪ್ಪ ಭಟ್ಟರಿಗೆ ಮದುವೆಯ ಯೋಗ ಕೂಡಿ ಬರಲಿಲ್ಲ.
ಹದಿನಾರು ವರ್ಷದ  ಹುಡುಗನಾಗಿದ್ದಾಗ, ಕುಂದಾಪುರವನ್ನು ಬಿಟ್ಟು ಬಂದವರು,
ಮತ್ತೆ ತಮ್ಮ ಊರಿಗೆ ಹೋಗಲೇ ಇಲ್ಲ. ಹಗಲಿರುಳು ಪರಿಶ್ರಮದ ದುಡಿಮೆಯಲ್ಲಿ,
ಹರೆಯ ಜಾರಿ ಹೋಗಿತ್ತು ಈಗವರಿಗೆ ಅರವತ್ತು ವರ್ಷ. ಶರೀರ ದುರ್ಬಲವಾಗುತ್ತಿದೆ.
 ಅದರೊಂದಿಗೆ ನೆನಪಿನ ಶಕ್ತಿಯೂ ಕುಗ್ಗುತ್ತಿದೆ. ಅರೆಕ್ಷಣದ ಹಿಂದೆ, ಗಿರಾಕಿಯು
ಕೊಟ್ಟ ನೋಟು, ಹತ್ತರದ್ದೋ ಐವತ್ತರದ್ದೋ  ಎಂದು ನನಪಿಸಿಕೊಳ್ಳುವಲ್ಲಿ,
ಗೊಂದಲವುಂಟಾಗುತ್ತಿತ್ತು.
ಕಾಶೀಂ ಹುರುಪಿನಿಂದ ಅಂಬೇಡ್ಕರ ಸರ್ಕಲ್ ನತ್ತ ನಡೆದ, ಹೊಟ್ಟೆ ಹಸಿದಿತ್ತು.
ಇಡ್ಲಿ ವ್ಯಾಪರ ಶುರುವಾಗಿತ್ತು. ಈ ಹಿಂದೆ  ಈ ಭಟ್ಟನು, ತಾನು ಎರಡು
ರೂಪಾಯಿ ಆ ಮೇಲೆ ಕೊಡುವೆ’ ಎಂದು ಉದ್ರಿ ಹೇಳಿದ್ದಕ್ಕೆ, ತನ್ನನ್ನು  ಎಲ್ಲರೆದುದು
ಬಯ್ದು ಹೀಯಾಳಿಸಿದ್ದು ನೆನಪಾಗಿ ದೊಡ್ಡ ಸಾಹುಕಾರನ ಗತ್ತಿನಲ್ಲಿ, ನೂರಾರ
ನೋಟನ್ನು ಭಟ್ಟನ ಕೈಗಿಟ್ಟನು ‘ ನಾಲ್ಕು ಪ್ಲೇಟ್ ಇಡ್ಲಿ ಕೊಡು’ ಅಂದ. ಅಷ್ಟರಲ್ಲಿ
ಪಕ್ಕದ ಗಿರಾಕಿಯು ತನಗೆ ಬರಬೇಕಾದ ಚಿಲ್ಲರೆ ಕೊಡಲು, ಭಟ್ಟನಿಗೆ ಅವಸರ
 ಮಾಡಿದ. ಹೀಗೆ ಇಬ್ಪರಿಗೆ ಚಿಲ್ಲರೆ ಎಣಿಸಿಕೊಡುವಲ್ಲಿ, ಕೆಲವು  ನಿಮಿಷಗಳು ಕಳೆದವು.
ಕಾಶೀಂ ಕೊಟ್ಟ ನೂರರ ನೋಟು ಭಟ್ಟನಿಗೆ ಮರೆತು ಹೋಯ್ತು. ಬಳಿಕ ಒಂದರ
ನಂತರ ಒಂದರಂತೆ, ಕಾಶೀಂ ನಾಲ್ಕು ವ್ಲೇಟು ಇಡ್ಲಿ ತಿಂದನು. ಲೆಕ್ಕದ ಪ್ರಕಾರ
40  ರೂ. ಬಿಲ್ಲಾಯಿತು. ‘ಅರವತ್ತು ರೂ. ಕೊಡು’ ಎಂದು ಕಾಶೀಂ, ಭಟ್ಟನಿಗೆ
ಆಗ್ರಹಿಸಿದ. ‘ನೀನು ರೂಪಾಯಿ ಕೊಟ್ಟೇ ಇಲ್ಲ!. ನಿನಗೆ 40  ರೂ.ಗಳ ಇಡ್ಲಿ
ಕೊಡೋದಲ್ಲದೇ ಮೇಲೆ, ಅರವತ್ತು ರೂ. ಟೊಪ್ಪಿಗೆ ಹಾಕಲು ಬಂದಿದ್ದೀಯಾ
ನೀನೊಬ್ದ ಪಕ್ಕಾ ಕಳ್ಳ ಅಂಬೋದು ನನಗೆ ಗೊತ್ತು. ಸುಮ್ಮನೇ ಮರ್ಯಾದೆಯಿಂದ,
40  ರೂ ಕೊಟ್ಟು ಹೋಗು!’ ಎಂದು ದಬಾಯಿಸತೊಡಗಿದನು. ‘ಬಂದ ಕೂಡ್ಲೇ
ನೂರರ ನೋಟು ಕೊಟ್ನಂತೆ! ಇವನ ಮಕಾ ನೋಡ್ರಿ ಅಂತಾ ಹೀಯಾಳಿಸಿದ.
ಅಲ್ಲಿ ನಿಂತವರು, ತಮಾಗ್ಯಾಕೆ ಇಲ್ಲದ ಉಸಾಬರಿ!’ ಅಂತಾ ಸುಮ್ಮನೇ ಇದ್ದರು.
ಅಂತೂ, ಭಟ್ಟರು ಸೋಲೊಪ್ಪಿಕೊಳ್ಳಲಿಲ್ಲ. ಕಾಶೀಂನು ನಿರಾಶೆ, ಸಿಟ್ವು ಅಸಹಾಯಕತೆ,
ಅವಮಾನಗಳನ್ನು ನುಂಗಿಕೊಂಡು ಅಲ್ಲಿಂದ ಮನೆಗೆ ಹೊರಟ. ರಾತ್ರಿಯೆಲ್ಲ

ಕಾಶೀಮನಿಗೆ ಒಂದೇ ಯೋಚನೆ. ಭಟ್ಟನ ಮೇಲೆ ಹೇಗೆ ಸೇಡು ತೀರಿಸಿಕೊಳ್ಳಬೇಕೆಂದು.
ಎಷ್ಟೇ ಯೊಚಿಸಿದರೂ, ಒಂದೂ ಸರಿ ಅನಿಸಲಿಲ್ಲ. ನಿದ್ರೆ ಅವನ ಮೇಲೆ
ಮುಸುಕೆಳೆಯಿತು.
ಮುಂಜಾನೆ  ಎದ್ದ ಬಳಿಕವೂ ಅದೇ ಚಿಂತೆ!. ಇಂದು ಹೇಗಾದರೂ
ಮಾಡಿ ಭಟ್ಟನ ಮೇಲೆ ಸೇಡು ತೀರಿಸಿಕೊಳ್ಳಬೇಕು. ಮಧ್ಯಾಹ್ನವಾಯಿತು. ಮನೆಯ
ಮುಂದಿನ ಬೇವಿನ ಮರ ನೋಡುತ್ತಾ ಕುಳಿತಿದ್ದ. ಒಂದು ಓತಿಕ್ಯಾತ, ಕೈಗೆಟುಕುವ
ಟೊಂಗೆಯ ಮೇಲೆ ಕುಳಿತಿತ್ತು. ಹತ್ತಿರದಲ್ಲಿಯ ಕಟ್ಪಿಗೆ  ಹಿಡಿದು ಮೆಲ್ಲನೇ ಬಂದು
ಜೋರಾಗಿ ಅದಕ್ಕೆ ಹೊಡೆದ. ಅದು ಸತ್ತು ಕೆಳಗೆ ಬಿತ್ತು. ಒಂದು ಹಳೆಯ
ಬಟ್ಟೆಯ ತುಂಡಿನಲ್ಲಿ ಸುತ್ತಿದ. ಸಂಜೆಯಾಗುವದನ್ನೇ ಕಾಯತೊಡಗಿದ. ಭಟ್ಟನು
ತಳ್ಳುಗಾಡಿಯೊಂದಿಗೆ ಬರುವದನ್ನೇ ಕಾಯುತ್ತಾ ಕುಳಿತ. ಎಂದಿನಂತೆ ಭಟ್ಟನ
ವ್ಯಾಪಾರ ಶುರುವಾಯ್ತು. ನಾಲ್ಕು ಜನ ತನ್ನದೇ ವಯಸ್ಸಿನ ಹುಡುಗರು, ಒಂದೊಂದು
ಪ್ಲೇಟ್ ಇಡ್ಲಿ ಸಾಂಬಾರ ತಂದು, ಹತ್ತಿರದಲ್ಲಿ, ಬೀಗ ಹಾಕಿದ್ದ, ಅಂಗಡಿಯ
ಪಾವಟಿಗೆಗಳ ಮೇಲೆ ಕುಳಿತು ತಿನ್ನತೊಡಗಿದರು. ಇದೇ ಸರಿಯಾದ ಸಮಯವೆಂದು,
ಕಾಶೀಂ ಎದ್ದು ಭಟ್ಟನ ತಳ್ಳು ಗಾಡಿಯ ಹತ್ತಿರಕ್ಕೆ ನಿಂತ. ಅಲ್ಲಿ ಕುಳಿತಿದ್ದ ಹುಡುಗರು,
ಇನ್ನು ಒಂದೊಂದು ಪ್ಲೇಟು ಇಡ್ಲಿ-ಸಾಂಬಾರ ತಂದು ಕೊಡಲು ಆರ್ಡರ್
ಮಾಡಿದರು. ಭಟ್ಟ ಇಡ್ಲಿ ಕೊಡಲು ಅತ್ತ ಹೋದ ತಕ್ಷಣ, ಕಾಶೀಂ, ಕಿಸೆಯೊಳಗಿದ್ದ  
ಸತ್ತ ಓತಿ ಕ್ಯಾತವನ್ನು, ಕುದಿಯುವ ಸಾಂಬಾರಿನ, ಪಾತ್ರೆಯಲ್ಲಿ  ಯಾರಿಗೂ
ಕಾಣದಂತೆ ಹಾಕಿ, ಹುಡುಗರ ಗುಂಪಿನತ್ತ ಬಂದ. ಅಷ್ಟರಲ್ಲಿ ಭಟ್ಟ ತನ್ನ ಗಾಡಿಯ
ಬಳಿ ಹೋಗಿದ್ದ, ‘ಲೇ!, ನಿಮಗೆಲ್ಲಾ ಹೇಸಿಗಿ ಅನುಸೂದಿಲ್ಲೇನ್ರೋ”!. ಬಾಯಿ
ಚಪ್ಪರಿಸಿಕೊಂಡು, ಸಾಂಬಾರ ಕುಡೀತೀರಲ್ಲಾ ಸಾಂಬಾರ ಬೋಗುಣಿಯೊಳಗ,
ಇಲಿ ಸತ್ತ ಬಿದ್ದದ!. ಹೋಗಿ ನೋಡ್ರಿ ಬೇಕಾದ್ರ’. ಕಾಶೀಂಮನ ಮಾತು ಕೇಳಿದೊಡನೆ,
ಅವರಿಗೆ ವಾಂತಿ ಬರೋ ಹಾಗಾಯ್ತು. ನಾಲ್ವರೂ ಎದ್ದು ಹೋಗಿ, ಸಾಂಬಾರಿನ
ಬೋಗುಣಿಯ ಮುಚ್ಚಳ ತಗೆದು ನೋಡಿದರು. ಸತ್ತಿರುವ ಓತಿಕ್ಯಾತ ಅದರಲ್ಲಿ
ತೇಲುತ್ತಿತ್ತು. ಅದನ್ನು ಕಂಡ ಹುಡುಗರು, ಜೋರಾಗಿ ಗಲಾಟೆ ಮಾಡತೊಡಗಿದರು.
ಭಟ್ಟ ಹೌ ಹಾರಿದ. ಸತ್ತಿರುವ ಓತಿಕ್ಯಾತವನ್ನೆತ್ತಿ, ಸಾರ್ವಜನಿಕರಿಗೆ ಕಾಣುವಂತೆ,
ರಸ್ತೆಯ ಮಧ್ಯದಲ್ಲಿ ಹಾಕಿದರು. ಸಿಟ್ಟಿಗೆದ್ದ ಯುವಕರು, ಅನಾಮತ್ತಾಗಿ ಎತ್ತಿ
ತಳ್ಳುವ ಗಾಡಿಯನ್ನು, ಪಕ್ಕದ ಗಟಾರದ ಮೇಲೆ ಬೋರಲು ಹಾಕಿದರು.

ಕಣ್ಣು ತೆರೆಸಿದ ರಾಜಕುಮಾರಿ
ಮಗಧ ದೇಶದ ದೊರೆಗೆ ಮೂವರು ಹೆಣ್ಣು ಮಕ್ಕಳು. ಮೂವರೂ
ಅಪೂರ್ವ ಸುಂದರಿಯರು. ಅರಸನಿಗೆ ಹೊಗಳಿಕೆಯೆಂದರೆ ತುಂಬಾ ಇಷ್ಟ . ಇದನ್ನರಿತ
ರಾಜಕುಮಾರಿಯರು ಅಪ್ಪನಿಂದ ನೀನು ಮೂರು ಲೋಕದ ಗಂಡ’. ‘ಅರಿಭಯಂಕರ’.
ವೀರ ಕೇಸರಿ…’ ಮುಂತಾಗಿ ಹೊಗಳಿ ಅವನಿಂದ ವಜ್ರದ, ಮುತ್ತಿನಹಾರ.
ಒಡವೆ, ವಸ್ತ್ರಗಳನ್ನು ಉಡುಗೊರೆಯಾಗಿ ಪಡೆಯುತ್ತಿದ್ದರು. ಇದು ಚಿಕ್ಕ ಮಗಳಿಗೆ
ಒಗ್ಗದ ವಿಷಯವಾಗಿತ್ತು. ನೀನು ಎಷ್ಟೇ ಬಲಾಢ್ಯನಾದರೂ ನಿನ್ನನ್ನು ಸೋಲಿಸುವವನು
 ಇದ್ದೆ  ಇರುತ್ತಾನೆ. ಮೂರುಲೋಕದ ಗಂಡನೆಂಬುದು ಬರೀ ಅಹಂಕಾರ!’ ಎ೦ದು
ನಿರ್ಭಯವಾಗಿ ನುಡಿದಾಗ, ಅರಸನಿಗೆ ಕೋಪ ಉಕ್ಕಿತು. ‘ನೀನು ಸೊಕ್ಕಿನವಳು.
ನಿನಗೆ ತಕ್ಕ ಶಾಸ್ತಿಯಾಗಬೇಕು. ನಿನ್ನನ್ನು ಒಬ್ಬ  ದರಿದ್ರದವನಿಗೆ ಕೊಟ್ಟು ಮದುವೆ
ಮಾಡುವೆ, ಅನುಭವಿಸು!’ ಎಂದ ‘ಮನುಶ್ಯ  ತನ್ನ ಯೋಗ್ಯತೆಗೆ ತಕ್ಕುದಾದುದನ್ನು
ಪಡೆಯುತ್ತಾನೆ’ ಎಂದು ಬಲವಾಗಿ ಪ್ರತಿಪಾದಿಸಿದಳು. ‘ಓಹೋ! ಹೀಗೋ”!,
ನೋಡೋಣ, ನೀನು ರಾಜಕುಮಾರಿ, ನಿನ್ನ ಯೊಗ್ಯತೆಗೆ ತಕ್ಕವನನ್ನು
ಪಡೆಯುವೆಯೋ ನೋಡೋಣ!’ ಅಂದನು. ಮೊದಲಿನ ಇಬ್ಬರು ಹೆಣ್ಣು ಮಕ್ಕಳ
ಮದುವೆ ಅರಸು ಮನೆತನದವರೊಂದಿಗೆ ಆಗಿತ್ತು. ಅರಸ ಹಠಕ್ಕೆ ಬಿದ್ದನು. ಗುಡಿ
ಗುಂಡಾರಗಳಲ್ಲಿ ಮಲಗಿರಬಹುದಾದ ಯಾವುನಾದರೂ ಭಿಕ್ಷುಕನನ್ನು ಕರೆತರಲು
ಮಂತ್ರಿಗೆ ಆಜ್ಞಾಪಿಸಿದನು. ಯಾವುದೋ ರೋಗದಿಂದ ಬಳಲುತ್ತಿರುವಂತೆ ತೋರುತ್ತಿದ್ದ 
ವ್ಯಕ್ತಿಯನ್ನು ಸೈನಿಕರು ಕರೆತಂದು, ಅರಸನ ಮುಂದೆ ನಿಲ್ಲಿಸಿದರು. ಅವನಿಗೆ
ಸುಮಾರು 25  ವಯಸ್ಸಿರಬಹುದು. ರಾಜಕುಮಾರಿಗೆ 20  ಇರಬಹುದು. ಆ
ತರುಣ ಭಿಕಾರಿಯೊಂದಿಗೆ, ಕಿರಿಯ ಮಗಳ ಮದುವೆ ಮಾಡಿ, ಅರಮನೆಯಿಂದ

ಹೊರದಬ್ಬಿದನು. ಹೋಗುವಾಗ ಮಗಳು ಅದೇ ಮಾತನ್ನು ತಂದಗೆ
ಪುನರುಚ್ಚರಿಸಿದಳು. ‘ಅಪ್ಪಾ  ಮನುಶ್ಯ  ತನ್ನ ಯೋಗ್ಯತೆಗೆ ತಕ್ಕುದಾದುದನ್ನೇ
ಪಡೆಯುತ್ತಾನೆ. ನೆನಪಿರಲಿ!’
ಗಂಡನೊಂದಿಗೆ ಕಾಡು ಮೇಡು ಅಲೆಯುತ್ತಾ ಹೊರಟಳು.
ಮಧ್ಯಾಹ್ನವಾಯಿತು. ಆಯಾಸವಾಗಿ ಒಂದು ಮರದಡಿಯಲ್ಲಿ ಕುಳಿತರು. ‘ನಿನಗೆ
ಮೈಯಲ್ಲಿ ಹುಷಾರಿಲ್ಲ. ಇಲ್ಲಿಯೇ ಮಲಗಿರು. ಹತ್ತಿರದ ಊರಿಗೆ ಹೋಗಿ ತಿನ್ನಲು
ಏನನ್ನಾದರೂ ತರುವೆ’ ಎಂದು ಹೇಳಿ ಹೊರಟಳು. ಕೆಲ ಹೊತ್ತಿನ ಬಳಿಕ,
ಅವಳು ಮರದ ಬಳಿ ಬಂದಾಗ ಆಶ್ಜರ್ಯ ಕಾದಿತ್ತು. ಗಂಡನಿಗೆ ಗಾಢ ನಿದ್ರೆ
ಹತ್ತಿದೆ. ಅವನ ಬಾಯೊಳಗಿಂದ ಅರ್ಧ ಭಾಗ ಹೊರಚಾಚಿದ ಒಂದು ಹಾವಿಗೂ,
ಹತ್ತಿರದಲ್ಲಿರುವ ಹುತ್ತದೊಳಗಿನಿಂದ ಹೊರಚಾಚಿರುವ ಇನ್ನೊಂದು ಹಾವಿಗೂ
ವಾಕ್ ಸಮರ ನಡೆದಿದೆ. ಕುತೂಹಲದಿಂದ, ಇನ್ನೊಂದು ಮರದ ಮರೆಯಲ್ಲಿ
ನಿಂತು ರಾಜಕುಮಾರಿ ಅವುಗಳ ಮಾತು ಕೇಳತೊಡಗಿದಳು. ಹುತ್ತದೊಳಗಿನ
ಹಾವು, ‘ಈ ಯುವಕನೊಬ್ಬ ರಾಜಕುಮಾರ, ಹಿಂದಿನ ಜನ್ಮದ ಯಾವುದೋ
ಶಾಪದ ಫಲವಾಗಿ ಹೀಗೆ ದೇಶ ಸಂಚಾರಿಯಾಗಿ ಹೊರಟಿದ್ದಾನೆ. ಇಷ್ಟು ವರ್ಷ
ನೀನು ಅವನ ಹೊಟ್ಟೆಯೊಳಗಿದ್ದು ಅವನನ್ನು ಹಿಂಸಿಸಿದ್ದು ಸಾಕು. ನೀನು ಹೊರಟು
ಹೋಗು. ನಿನ್ನಿಂದಾಗಿ ಇನ್ನೊಂದು ಜೀವ, ರಾಜಕುಮಾರಿಯೂ ಕಷ್ಟ ಪಡುವುದು
ಬೇಡ’ ಎಂದು ಬುದ್ಧಿವಾದ ಹೇಳಿತು. ‘ನನಗೆ ಬುದ್ಧಿ ಹೇಳುವ ನೀನೆಷ್ಟು ಸ್ವಾರ್ಥಿ”!
ಲಕ್ಷಗಟ್ಟಲೇ ಬೆಲೆಬಾಳುವ ವಜ್ರದ ಹರಳನ್ನು ಈ ಹುತ್ತದೊಳಗಿಟ್ಟು
ಕೊಂಡಿರುವೆಯಲ್ಲಾ! ಇದರಿಂದ ನಿನಗೇನು ಲಾಭ ಕನಿಕರವಿದ್ದರೆ ಆ ವಜ್ರದ
ಹರಳನ್ನು ಈ ರಾಜಕುಮಾರನಿಗೆ ಕೊಟ್ಟು ಬಿಡು!’ ಎಂದು ಬಾಯೊಳಗೆ ಕುಳಿತಿದ್ದ
ಹಾವು ಹೇಳಿತು. ಈ ಮಾತನ್ನು ಕೇಳಿ. ಹುತ್ತದೊಳಗಿನ ಹಾವಿಗೆ ಸಿಟ್ಟು ಬಂದಿತು.
ಮೂರ್ಖಾ! ಉದ್ಧಟತನದಿಂದ ಮಾತಾಡಬೇಡ. ನಿನ್ನನ್ನು ನಾಶ ಮಾಡುವುದು
ಬಲು ಸುಲಭ. ರಾಜಕುಮಾರನು ಹಿಡಿ ಸಾಸಿವೆಕಾಳು ತಿಂದು ನೀರು ಕುಡಿದರಾಯ್ತು
ನೀನು ಸತ್ತು ಹೋಗುವಿ’ ಎಂದಿತು. ಬಾಯೊಳಗಿನ ಹಾವಿಗೂ ಅಷ್ಟೇ ಕೋಪ
ಉಕ್ಕಿತು. ನಿನ್ನನ್ನು ಕೊಲ್ಲುವದೂ ಕೂಡಾ ಅಷ್ಟೇ ಸುಲಭ. ಹೊಯ್ದಡುವ
ಹಾಗಿರುವ ಕಾಯ್ದ ನೀರನ್ನು ಹುತ್ತದೊಳಗೆ ಸುರಿವಿದರಾಯ್ತು’ ಅಂದಿತು.
ರಾಜಕುಮಾರಿಗೆ ಎಲ್ಲವು  ಗೊತ್ತಾಯಿತು. ಆಕೆ ರಾಜಕುಮಾರನ ಬಳಿ
ಬರುತ್ತಲೇ ಎರಡೂ ಹಾವುಗಳು ಒಳ ಸೇರಿಕೊಂಡವು . ನೀರನ್ನು ಚೆನ್ನಾಗಿ ಕಾಯಿಸಿ
ಹುತ್ತದೊಳಗೆ ಸುರುವಿದಳು. ಹಾವು ಒದ್ದಾಡುತ್ತ ಹೊರಬಂದು ಸತ್ತು ಬಿದ್ದಿತು.
ಪುನಃ ಹತ್ತಿರದ ಊರಿಗೆ ಹೋಗಿ ಸಾಸಿವೆ ತಂದು, ಗಂಡನಿಗೆ ತಿನ್ನಿಸಿ ನೀರು

ಕುಡಿಸಿದಳು. ಹೊಟ್ಟೆಯೊಳಗೆ ಅವಿತು ಕುಳಿತಿದ್ದ ಹಾವು  ಒದ್ದಾಡುತ್ತಾ ಹೊರಬಂದು
ಸತ್ತು ಬಿದ್ದಿತು. ಬೆಲೆಬಾಳುವ ವಜ್ರದ ಹರಳು ಕೈಸೇರಿತು. ಗಂಡ ತನ್ನ
ಪೂರ್ವೇತಿಹಾಸವನ್ನೆಲ್ಲ ಹೇಳಿದನು. ತನ್ನ ಹೊಟ್ಟೆಯೊಳಗೆ ಹಾವು
ಸೇರಿಕೊಂಡಾಗಿನಿಂದ, ಬದುಕು ಬೇಸರವಾಗಿ, ದೇಶ ಸಂಚಾರಿಯಾಗಿ ಹೊರಟಿದ್ದನು.
ಮಡದಿಯೊಂದಿಗೆ ಸಂತೋಷದಿಂದ ತನ್ನ ಅರಮನೆಗೆ ಬಂದಾಗ. ಮಗ ಅರಮನೆ
ಬಿಟ್ಟು ಹೋದಾಗಿನಿಂದ ಚಿಂತೆಯಲ್ಲಿ ಮುಳುಗಿದ್ದ, ಅರಸು ದಂಪತಿಗೆ
ಅತ್ಯಾನಂದವಾಯಿತು. ಸುಂದರವಾದ, ಜಾಣೆ ಸೊಸೆಯನ್ನು ಕಂಡು ಆನಂದ
ತುಂದಿಲರಾದರು. ಬಳಿಕ ಆನೆಯ ಮೇಲೆ ಅಂಬಾರಿಕಟ್ಟಿಸಿ, ಅದರಲ್ಲಿ ಯುವ
ರಾಜಕುಮಾರ ದಂಪತಿಗಳನ್ನು ಕುಳ್ಳರಿಸಿಕೊಂಡು. ಸಕಲ ವಾದ್ಯ ಮೇಳದೊಂದಿಗೆ,
ಮಗಧ ದೇಶದ ಅರಸನ ಅರಮನೆಗೆ ಬಂದರು. ಅರಸನಿಗೆ ಪರಮಾಶ್ಜರ್ಯವಾಯಿತು.
ಮಗಳು-ಅಳಿಯನ ಗುರ್ತು ಸಿಗಲಿಲ್ಲ. ಕಿರಿಯ ಮಗಳಾದ ರಾಜಕುಮಾರಿ, ತಂದೆಯ
ಕಾಲಿಗೆ ನಮಸ್ಕರಿಸುತ್ತಾ, ‘ಅಪ್ಪಾ  ಈಗಲಾದರೂ ನಂಬುವೆಯಾ  ಮನುಷ್ಯ
ತನ್ನ ಯೋಗ್ಯತೆಗೆ ತಕ್ಕುದಾದುದನ್ನು ಪಡೆಯುತ್ತಾನೆಂದು ತಂದೆ ಭಾವನೆಗೆ
ಒಳಗಾಗಿ, ಆನಂದ ಭಾಷ್ಪ ಸುರಿಸುತ್ತಾ ಅಂದ, ಮಗಳೇ! ನನ್ನ ಕಣ್ಣು ತೆರೆಸಿದೆ.
ನಾನು ಸೋತೆ. ನನ್ನನ್ನು ಕ್ಷಮಿಸು’.

ಕಾಣೆಯಾದವನು 
ಎರಡನೆಯ ಸಲವೂ ಮಗ ಗ್ಯಾನೋಬ ಮೆಟ್ರಿಕ್ ಪರೀಕ್ಷೆಯಲ್ಲಿ ನಪಾಸಾದ
ವಿಷಯ ತಿಳಿದು ಮಗನನ್ನು ನಾಲ್ಕಾರು ಏಟು ಬಡಿದನು. ಮುಖ ಸಪ್ಪಗೆ
ಮಾಡಿಕೊಂಡು ಮಗ ಮನೆಯಿಂದ ಹೋದನು. ಬಡತನದಲ್ಲಿಯೇ ತನ್ನ ಬದುಕು
ಕಳೆದು ಹೋಯ್ತು. ಮಗನಾದರೂ ಚೆನ್ನಾಗಿ ಕಲಿತು ಸರಕಾರಿ ನೌಕರಿಗೆ ಸೇರಿದರೆ
ಸುಖವಾಗಿ ಬದುಕಬಹುದೆಂದು ವಿಬಾ ಹಗಲಿರುಳು ಕನಸು ಕಾಣುತ್ತಿದ್ದನು.
ಆದರೆ ಮಗನಿಗೆ ಓದಿನಲ್ಲಿ ಆಸಕ್ತಿಯಿಲ್ಲ ಎಂದು ತಿಳಿದ ಬಳಿಕ, ಮತ್ತೆ ಪರೀಕ್ಷೆಗೆ
ಕೂಡ್ರಲು ಅವನಿಗೆ ಹೇಳಲಿಲ್ಲ. ತನ್ನ ‘ದರ್ಜಿ’ ವೃತ್ತಿಯನ್ನಾದರೂ ಕಲಿಯಲೆಂದು
ಆಗ್ರಹಿಸಿದನು. ಕಾಜಾ ಮಾಡಿ ಬಟನ್ ಹಚ್ಚುವುದು, ಕೈಹೊಲಿಗೆ ಹಾಕುವುದು,
ಅಳತೆ ಮಾಡಿ ಕತ್ತರಿಸುವುದು, ಹೊಲಿಯುವದನ್ನು ಕಲಿಸಲು ಪ್ರಯತ್ನಿಸಿದನು.
ಅದರಲ್ಲೂ ಅವನಿಗೆ ಆಸಕ್ತಿ ಇಲ್ಲವೆಂದು ತಿಳಿದ ಬಳಿಕ ವಿರೋಬಾನಿಗೆ ಮಗನ
ಬಗ್ಗೆ ತುಂಬಾ ಬೇಜಾರಾಯಿತು. “ಇವನು ಮುಂದೆ  ಏನು ಮಾಡಿ ಬದುಕ
ಬೇಕೆನ್ನುತ್ತಾನೆ. ಅದನ್ನಾದರೂ ಕೇಳು ನಿನ್ನ ಮುದ್ದಿನ ಮಗನನ್ನು!” ಸಿಟ್ಟಿನಿಂದಲೇ
ಹೆಂಡತಿಗೆ ಹೇಳಿದನು. ಗ್ಯಾನೋಬಾ ಸೆಟಗೊಂಡು ಮನೆ ಬಿಟ್ಟು ಹೋಗಿ,
ತುಳಜಾಭವಾನಿ ಗುಡಿಯಲ್ಲೋ, ಊರಮಂದಿನ ಶಾಲೆಯಲ್ಲೋ ಉಪವಾಸ
ಮಲಗಿದ್ದಾಗ, ತಾಯಿಯೇ ಹುಡುಕಿಕೊಂಡು ಹೋಗಿ, ರಮ್ಮಿಸಿ ಕರೆತಂದು, ಊಟ
ಹಾಕುತ್ತಿದ್ದಳು. ಆಗ ತಂದೆ  ಮನೆಯಲ್ಲಿದ್ದರೆ, ಅವನಿಗೆ ಊಟ ಮಾಡಲು
ಮನಸ್ಸಾಗುತ್ತಿರಲಿಲ್ಲ. ಹೆಂಡತಿ ಬಂದು “ರೀ, ಅವನು ಉಣ್ಣುವ ತನಕ ಹೊರಗೆ
ಹೋಗ್ರಿ” ಅಂತಾ ಕೇಳಿ ಕೊಳ್ಳುತ್ತಿದ್ದಳು. “ದುಡಿದೇ ಇದ್ರೂ ಇಂಥಹ ಧಿಮಾಕು
ಬೇರೆ” ಎಂದು ಗೊಣಗುತ್ತಾ ವಿರೋಬಾ ಹೊರಗೆ ಹೋಗುತ್ತಿದ್ದನು. ಊಟ

ಮಾಡಿಸುತ್ತಾ ತಾಯಿ “ಸಾಲಿ ಕಲಿದಿದ್ರೆ ಬೇಡ, ಏನಾದರೂ ದುಡಿ ಮಗಾ”
ಎಂದು ತಲೆ ನೇವರಿಸುತ್ತಾ ಹೇಳುತ್ತಿದ್ದಳು. ಯಾರದೋ ಪರಿಚಯದಿಂದಾಗಿ,
ಬಸ್ ನಿಲ್ದಾಣದಲ್ಲಿ, ಬಜಾರಿನಲ್ಲಿ ಲಾಟರಿ ಟಿಕೇಟ್ ಮಾರಲಾರಂಭಿಸಿದನು.
ಆದರಿಂದ ಬರುವ ಲಾಭ ಅವನ ಬೀಡಿ, ಚಹಾಕ್ಕೆ ಸರಿ ಹೋಗುತ್ತಿತ್ತು. ಅಂತೂ
ಇದರಿಂದಾಗಿ ಅಪ್ಪ ಮಗನ ಜಗಳ ಮಾತ್ರ ತಪ್ಪಿದಂತಾಯ್ತು. ದಿನಕಳೆಯುತ್ತಿರಲು,
ಸೋಲಾಪುರದಲ್ಲಿದ್ದ ರುಕುಮಾಯಿ ಹಠಾತ್ತನೆ  ತೀರಿಕೊಂಡಳು. ಈಕೆ ಬೇರೆ
ಯಾರೂ ಅಲ್ಲ, ವಿರೋಬಾನ ಖಾಸ ತಂಗಿ ಹನ್ನೆರಡು ವರ್ಷದ ಏಕ ಮಾತ್ರ
ಮಗಳನ್ನು ಹಾಗೂ ಕುಡುಕ ಗಂಡನನ್ನು ಬಿಟ್ಟು, ಯಾವ ಸುಖವನ್ನು ಕಾಣದೇ
ಸತ್ತು ಹೋದಳು. ರುಕಮಾಯಿಯ ಗಂಡನೂ ಸಹ ದರ್ಜಿಯ ವೃತ್ತಿಯನ್ನೆ  
ಮಾಡುತ್ತಿದ್ದನು. ಪಾಪ! ರುಕಮಾಯಿಗೆ ಸಾಯುವ ವಯಸ್ಸೇನೂ ಆಗಿರಲಿಲ್ಲ.
ಗಂಡ ಮನೆಗೆ ಏನೂ ತಂದು ಹಾಕುತ್ತಿರಲಿಲ್ಲ. ರುಕುಮಾಯಿ ಮಿಲ್ಲಿನಲ್ಲಿ ಕೆಲಸಮಾಡಿ
ಮನೆ ನಡೆಸುತ್ತಿದ್ದಳು. ರುಕುಮಾಯಿಯ ಮಗಳು ತುಳಸಿಯನ್ನು ಎಲ್ಲಿಯಾದರೂ
ವೇಶ್ಯಾವಾಟಿಕೆಗೆ ಮಾರಬಹುದೆಂಬ ಆತಂಕರಿಂದ ವಿರೋಬಾ ತನ್ನ ಮನೆಗೆ
ಕರೆತಂದನು. ಕಾಲ ಯಾರಿಗೂ ಕಾಯುವುದಿಲ್ಲ. ಗ್ಯಾನೋಬಾನಿಗೆ ಇಪ್ಪತ್ತೈದು
ತುಂಬಿದೆ . ತುಳಸಿಗೆ ಹದಿನೆಂಟು ತುಂಬಿದವು. ಮದುವೆ ಮಾಡಿದರೆ ಮಗ ಮೆಟ್ಟಿಗೆ
ಹೊಂದಬಹುದೆ೦ದು, ಅಷ್ಟಿಷ್ಟು ಹಣ ಹೊಂದಿಸಿ, ಗ್ಯಾನೋಬಾ ತುಳಸಿಯರ
ಮದುವೆ ಮಾಡಿದನು. “ಲಾಟರಿ ಟಿಕೇಟಿನಾಗ ಏನ ಸಿಗತೈತಿ, ಬ್ಯಾರೆಕಡೆ ಎಲ್ಲೆರ
ದುಡಿಯಲ್ಲಾ” ಎಂದು ತುಳಸಿ ಕಿವಿಯೂದ ತೊಡಗಿದಳು. ಆಗ ದೇಶಪಾಂಡೆ
ಸಾಹುಕಾರರ ಕಿರಾಣಿ ಅಂಗಡಿಯೊಳಗೆ ಮಾಲು ತೂಕ ಮಾಡಿಕೊಡುವ ಗುಮಾಸ್ತಗಿರಿ
ಮಾಡೆತೊಡಗಿದನು. ಆ ಪಟ್ಟಣದಲ್ಲಿ ಅದು ಹಳೆಯ ತಲೆಮಾರಿನ ಅತಿ ದೊಡ್ಡ
ಕಿರಾಣಿ ಅಂಗಡಿಯಾಗಿತ್ತು. ದಿನಾಲು ಕನಿಷ್ಟ 8 -10  ಸಾವಿರ ರೂಪಾಯಿ ವ್ಯಾಪಾರ
ಆಗುತ್ತಿತ್ತು. ಬದುಕು ನೆಮ್ಮದಿ ಕಂಡಿತೆಂದು ಸಂಭ್ರಮಿಸುವಾಗಲೇ, ತುಳಸಿ
ಗರ್ಭಿಣಿಯಾದಳು. ದಿನ ತುಂಬಿದ ಬಳಿಕ ಸುಂದರವಾದ ಗಂಡುಮಗು ಹಡೆದಳು.
ಪ೦ಡರಪುರದ ವಿಠಲನಿಗೆ ಹರಕೆ ಹೊತ್ತ ಫಲವಾಗಿ, ಮಗುವಿಗೆ “ಪ೦ಡರಿನಾಥ’
ಎಂದು ನಾಮಕರಣ ಮಾಡಿದರು. ವಿರೋಬನ ದರ್ಜಿವೃತ್ತಿ ಆರಕ್ಕೇರಲಿಲ್ಲ,
ಮೂರಕ್ಕಿಳಿಯಲಿಲ್ಲ. ಅವನಂತೂ ತನ್ನ ದುಡಿಮೆಯಲ್ಲಿ ಏನನ್ನೂ ಗಳಿಸಲಾಗಲ್ಲ,
ಸಾಲವನ್ನೂ ಮಾಡಿರಲಿಲ್ಲ. ತನ್ನ ಅಪ್ಪ  ಬಿಟ್ಟು ಹೋಗಿದ್ದ ಅದೊಂದು ಚಿಕ್ಕ ಮನೆ,
ಹಾಗೂ ಹೊಲಿಗೆಯ ಮಶೀನ್, ಹಿತ್ತಾಳೆ ಹಿಡಿಕೆಯುಳ್ಳ ಭಾರವಾದ ಕತ್ತರಿ ಇದ್ದವು .
ಹೇಗೋ ದಿನಗಳು ನೆಮ್ಮದಿಯಿಂದ ಕಳೆಯುತ್ತಿವೆ. ಅನ್ನುವಾಗಲೇ ಗ್ಯಾನೋಬಾ
ಒಂದು ಯಡವಟ್ಟು ಮಾಡಿಬಿಟ್ಟನು. ದೇಶಪಾ೦ಡೆ ಸಾಹುಕಾರರು ಹತ್ತು ಸಾವಿರ
ರೂಪಾಯಿಗಳನ್ನು ಸಿಂಡಿಕೇಟ್ ಬ್ಯಾಂಕಿಗೆ ಜಮಾ ಮಾಡಿ ಬರಲು ಗ್ಯಾನೋಬಾನನ್ನು