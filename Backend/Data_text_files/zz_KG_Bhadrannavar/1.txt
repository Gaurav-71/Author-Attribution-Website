ಕಣ್ಣು ತೆರೆಸಿದ ರಾಜಕುಮಾರಿ - Kannu Teresida Rajakumari
ಪೆನ್ನು
ನಾನು ನಿವೃತ್ತಿ ಹೊಂದಿದ ಆ ದಿನ, ಕಚೇರಿಯಲ್ಲಿ ನನಗಾಗಿ ಚಿಕ್ಕ ಬೀಳ್ಕೊಡುವ ಸಮಾರಂಭ ಏರ್ಪಡಿಸಿದ್ದರು. ಶಾಲು, ತಟ್ಟೆ, ಫಲ ಪುಷ್ಪ, ಹಾರ ಈ ಎಲ್ಲವುಗಳಿಗಿಂತ ನನಗೆ ವಿಶೇಷವಾಗಿ ಕಂಡಿದ್ದು ಆ ಪೆನ್ನು ಅದರ ಮೈ ತುಂಬಾ ಬಂಗಾರದ  ಬಣ್ಣದ ಕುಸುರಿ ಇತ್ತು. ನಾನು ಇದುವರೆಗೆ ಕಂಡಿದ್ದ ಎಲ್ಲಾ ಪೆನ್ನುಗಳಿಗಿಂತ ಅದು ವಿಶಿಷ್ಟವಾಗಿತ್ತು, ಭಾರವಾಗಿತ್ತು. ಬಣ್ಣದ ವಿನ್ಯಾಸವೂ ಮನೋಹರವಾಗಿತ್ತು. ಇಂತಹ
ಸುಂದರ, ವಿಶೇಷ ಪೆನ್ನನ್ನು, ಬೆಂಗಳೂರಿನ ಜೆ.ಎಂ.ಎಂ. ಕಂಪನಿಯ ವ್ಯವಸ್ಥಾಪಕರು ಉಡುಗೊರೆಯಾಗಿ ಕೊಟ್ಟಿದ್ದರು. ಅದರಿಂದ ನಾನು ದೀರ್ಘವಾದ ಲೇಖನಗಳನ್ನು ಬರೆಯುತ್ತಿರಲಿಲ್ಲ. ನನ್ನ ಜೀವನದ ಕೊನೆಯ ತನಕ ನನ್ನ ಬಳಿ ಇರಬೇಕು. ನನ್ನ ಮೇಜಿನ ಮೇಲೆ ಶೋಭಿಸುತ್ತಾ ಇರಬೇಕು ಎಂಬುದು ನನ್ನ ಬಯಕೆಯಾಗಿತ್ತು. ಅದನ್ನು ನೋಡಿದಾಗಲೆಲ್ಲ ಸಂತೋಷವಾಗುತ್ತಿತ್ತು. ನಿವೃತ್ತಿಯ ಬಳಿಕ ವಿಜಾಪುರದಲ್ಲಿ
ವಾಸಿಸಲಾರಂಭಿಸಿದೆ. ನನ್ನ ಕೊನೆಯ ಹಾಗೂ ನಾಲ್ಕನೆಯ ಮಗನ ಮದುವೆ ನಿಶ್ಚಯವಾಯಿತು. ಮದುವೆಯ ಕರೆಯೋಲೆ

ಗಳನ್ನು ಅಲೆದಾಡಿ ಹಂಚುವ ಕೆಲಸ ನಡೆದಿತ್ತು. ಒಂದು ವಾರದ ಬಸ್ ಪಾಸ್ ತೆಗೆಯಿಸಿ ವಿಜಾಪುರ, ರಾಯಚೂರ, ಧಾರವಾಡ,
ಬಾಗಲಕೋಟೆ ಜಿಲ್ಲೆಗಳಲ್ಲಿರುವ ನೆಂಟರು, ಗೆಳೆಯರು, ಬಂಧುಗಳು, ಪರಿಚಿತರಿಗೆಲ್ಲ ‘
ವಿತರಿಸಿದಾಗ, ಆರು ದಿನ ಕಳೆದಿದ್ದವು. ಅಂದು ಪಾಸಿನ ಕೊನೆಯ ದಿನವಾಗಿತ್ತು.
ರಾತ್ರಿ 12  ಗಂಟೆಗೆ ಅವಧಿ ಮುಗಿಯವದಿತ್ತು. ಅಂದು ನೆನಪಾದವನೇ ಅವನು.
ಆರೋಗ್ಯ ಇಲಾಖೆಯಲ್ಲಿ ಸೇವೆ ಮಾಡಿ, ನಿವೃತ್ತಿ ಹೊಂದಿ ಹುಬ್ದಳ್ಳಿಯಲ್ಲಿ ಇತ್ತೀಚೆಗೆ

ಸ್ವಂತ ಮನೆ  ಕಟ್ಟಿಕೊಂಡು ವಾಸವಾಗಿದ್ದನು. ಅವನು ನನ್ನ ಬಾಲ್ಯ ಸ್ನೇಹಿತ.
 ಒಂದೇ ಊರಿನಲ್ಲಿ, ಒಂದೇ ಓಣಿಯಲ್ಲಿ ಹುಟ್ಟಿದವರು. ಅಕ್ಕಪಕ್ಕದ ಮನೆಗಳು
 ಹೆಚ್ಜೆಂದರೆ ನನಗಿಂತ ಮೂರು ವರ್ಷ ದೊಡ್ಡವನು. ಪ್ರಾಥಮಿಕ ಶಾಲೆಯಲ್ಲಿ
ಓದುವಾಗಿನ ಘಟನೆಗಳನ್ನು ಮರೆತಿಲ್ಲ. ಇಡೀ ಬಾಲ್ಯವನ್ನೇ ಅವನ ಜೊತೆಗೆ
ಕಳೆದಿದ್ದೇನೆ. ಅವನನ್ನು ಮರೆಯಲಾದಿತೇ ನಮ್ಮ ಊರಿನಿಂದ ರಾಮಲಿಂಗೇಶ್ವರ
ದೇವಸ್ಥಾನ ಐದು ಮೈಲಿ ದೂರವಿದೆ. ಮಲಪ್ರಭಾ  ನದಿಯ ದಡದಲ್ಲಿದೆ. ಬೇಸಿಗೆಯಲ್ಲಿ
ರಥೋತ್ಸವ ನಡೆಯುತ್ತದೆ. ಸುತ್ತಲಿನ ಹತ್ತಾರು ಹಳ್ಳಿಗಳ ಜನರು ಸೇರುತ್ತಿದ್ದರು. ಆ
ಜಾತ್ರೆಗೆ ನಾವಿಬ್ದರು ತಪ್ಪದೇ ಹೋಗುತ್ತಿದ್ದೆವು. ಜಾತ್ರೆ ನಾಲ್ಕಾರು ದಿನಗಳಿರುವಾಗಲೇ
ನಮ್ಮ ತಲೆ ಚುರುಕಾಗುತ್ತಿತ್ತು. ಖರ್ಚಿಗಾಗಿ ತಲಾ ಎರಡು, ಮೂರು ರೂಪಾಯಿಗಳು
ಬೇಕಾಗುತ್ತಿತ್ತು. ಮನೆಯಲ್ಲಿ ಬಡತನ, ಕೇಳಿದರೆ ಕೊಡುವವರಾರು ನಾವೇ ಹೊಂದಿಸಿ
ಕೊಳ್ಳಬೇಕು. ,ಅವನ ತಲೆ ಚುರುಕಾಗುತ್ತಿತ್ತು. ಎರಡು ಮೈಲು ದೂರದಲ್ಲಿ ಅವನ
ಎರೆಹೊಲ ಇತ್ತು. ಅಲ್ಲಿ ಬೆಳೆದಿದ್ದ ಹತ್ತಿ ನೆನಪಾಗುತ್ತಿತ್ತು. ಕಳ್ಳ ದನಗಳ ಹಾಗೆ,
ಸಂಜೆಯ ಮಬ್ಪುಗತ್ತಲೆಯಲ್ಲಿ ಹೊಲದೊಳಗೆ ನುಗ್ಗುತ್ತಿದ್ದೆವು. ತಲಾ ಮೂರು
ಕಿಲೋದಷ್ಟು ಹತ್ತಿ ಬಿಡಿಸಲು ಒಮದೆರಡು ತಾಸುಗಳು ಬೇಕಾಗುತ್ತಿತ್ತು.
ಬೆಳದಿಂಗಳಿನಲ್ಲಿ ಊರಿನತ್ತ ಬಂದು, ಹೊರವಲಯದಲ್ಲಿ ಕಟ್ಟೆಯ ಮೇಲೆ
ಸೀಮೆ ಎಣ್ಣೆಯ ಕಂದೀಲಿನ ಬೆಳಕಿನಲ್ಲಿ ಗೌರಜ್ಜಿಯ ಬಳಿ ಬಂದು ಹತ್ತಿ ಮಾರುತ್ತಿದ್ದೆವು.
  ತಲಾ ಎರಡೋ ಎರಡೂವರೆಯಷ್ಟು ರೂ. ಕೊಡುತ್ತಿದ್ದಳು. ಅಷ್ಟೆಲ್ಲ ಕಷ್ಟ  ಪಟ್ಟವರಿಗೆ
ಗೌರಜ್ಜಿಯ ಸಿಹಿ ಉಂಡೆ ಕರದಂಟಿನ ಮೇಲೆ ಆಶೆ. ಒಂದು ಚೂರು ಕೊಡು
ಎಂದು ಪೀಡಿಸಿದಾಗ, ಅಜ್ಜಿ ಗೊಣಗುತ್ತಾ “ಪುಗಸಟ್ಟೆ ಮುಂಡೇವು” ಅನ್ನುತ್ತಾ
ಸಿಹಿತಿನಿಸು ಕೈಗಿಡುತ್ತಿದ್ದಳು. ಸಂತೋಷದಿ

0ದ ತಿನ್ನುತ್ತಾ ಮನೆಗೆ ಬಂದಾಗ ಉಂಡು
ಮಲಗುವ ಸಮಯವಾಗಿರುತ್ತಿತ್ತು. ದಣಿದ ದೇಹಕ್ಕೆ ರಾತ್ರಿಯೆಲ್ಲ  ನಿದ್ದೆ ಹತ್ತಿ ಮಾರಿ
ತಂದ ಹಣವನ್ನು ಗುಪ್ತ ಜಾಗದಲ್ಲಿಟ್ಟು ಕಾಯುತ್ತಿದ್ದೆವು. ಜಾತ್ರೆಯ ದಿನ ಬೆಳಿಗ್ಗೆ
ಎದ್ದು ಸಂಭ್ರಮದಿಂದ ಕೇಕೆ ಹಾಕುತ್ತಾ ಐದು ಮೈಲು ನಡೆಯುತ್ತಾ ಹೋಗುತ್ತಿದ್ದೆವು.
ದಾರಿಯಲ್ಲಿ ‘ಅವನು’ ಮನೆಯಲ್ಲಿ ಕದ್ದು ತಂದ ಬೆಲ್ಲದ ದೊಡ್ಡ ತುಣುಕುಗಳೇ
ನಮ್ಮ ನಾಷ್ಟಾ ಮಲಪ್ರಭಾ ನದಿಯಲ್ಲಿ ಈಜಾಡಿ, ಬಟ್ಟೆ ಒಗೆದುಹಾಕಿ, ಒಣಗಿಸಿ,
ತೊಟ್ಟುಕೊಂಡು ಗುಡಿಗೆ ಹೋಗಿ ದೇವರ ದರ್ಶನಮಾಡಿ ಅವರಿವರು ಕೊಟ್ಟ
ಕೊಬ್ಬರಿ ತುಣುಕು ತಿಂದು, ಪೂಜಾರಿ ನೀಡಿದ ತೆಂಗಿನ ನೀರು ಕುಡಿದು, ಜಾತ್ರೆಯೊಳಗೆ
ತಿರುಗಾಡುವದು. ಎಲ್ಲಾ ಬಗೆಯ ಅಂಗಡಿಗಳಿಗೆ ಭೇಟಿಕೊಡುವುದು, ಗೊತ್ತಾಗದ
ಹಾಗೆ ಹೊತ್ತೊಯ್ಯುವವರು ಎಂಬ ಗುಮಾನಿಯಿಂದ ಅಂಗಡಿಯವರು ಬಹಳ
ಹೊತ್ತು ಅಲ್ಲಿ ನಿಲ್ಲಗೊಡುತ್ತಿರಲಿಲ್ಲ. ಕಬ್ಪು ತಿನ್ನವದಾದ ಮೇಲೆ, ಭಜಿ ತಿನ್ನುವದು,
ಕರದಂಟು ತಿನ್ನುವದು. ಚುರಮುರಿ ತಿನ್ನವದು, ಉಪ್ಪಿಟ್ಪು ಸೂಸಲಾ ತಿನ್ನುವುದು
ಹೀಗೆ ಹೊಟ್ಟೆ ತುಂಬುತ್ತಿತ್ತು. ಸಂಜೆ ಸಮಯಕ್ಕೆ ರಥ ಎಳೆಯಲ್ಪಡುತ್ತಿತ್ತು. ನಾಲ್ಕು
ಉತ್ತತ್ತಿಗಳಲ್ಲಿ ಎರಡನ್ನು ತೇರಿಗೆ ಒಗೆದು, ಎರಡೆನ್ನು ತಿಂದು ಮರುಪ್ರಯಾಣ
ಸಾಗುತ್ತಿತ್ತು. ಹೀಗೆ ಬಾಲ್ಯದ ಉದ್ದಕ್ಕೂ ಸಂಭ್ರಮ-ಸಂತೋಷಗಳಿಗೆ ಕಾರಣನಾದ
ಅವನನ್ನು ಮರೆಯಲಿ ಹೇಗೆ ಬೆಳಗಿನ ಆರುಗಂಟೆಯ ಬಸ್ ಏರಿ ಹುಬ್ಪಳಿಗೆ
ಹೊರಟೆನು. ಅತ್ತಿತ್ತ ಸುತ್ತಾಡಿ ಅವನ ಮನೆ ಸೇರಿದಾಗ ಮಧ್ಯಾಹ್ನ ಒಂದು
ಗಂಟೆಯಾಗಿತ್ತು . ಅವನು ಧಾರವಾಡಕ್ಕೆ ಹೋಗಿದ್ದನು. ಅವಳು ನನಗೆ
ಅತ್ತಿಗೆಯಾಗಿದ್ದಳು. ಮಧ್ಯಾಹ್ನ ಎರಡು ಗಂಟೆಯಾದರೂ ಅವನು ಬರಲಿಲ್ಲ.
ಹಸಿವಾಗಿತ್ತು. ವೇಳೆ ಮೀರುತ್ತಿದ್ದುದನ್ನು ಗಮನಿಸಿ ಅತ್ತಿಗೆ ‘ಊಟಕ್ಕೇಳಿ’ ಅಂದಳು.
ಊಟ ಮಾಡಿದೆನು. ನಂತರ 3  ಗಂಟೆಯವರೆಗೆ ಪೇಪರ್ ಓದಿದೆ. ಅವನ
ಪೋನ್ ನಂಬರ ಬದಲಾಗಿತ್ತು. ಹೊರಡುವ ಮುನ್ನ ಬರೆದು ಕೊಳ್ಳಲು ಪೆನ್ನು
ಕೇಳಿದೆ. ಅತ್ತಿಗೆ ತಂದುಕೊಟ್ಟಳು. ಆ ಪೆನ್ನನ್ನು ನೋಡಿದ ತಕ್ಷಣ ವಿಚಿತ್ರ  ಹಾಗೂ
ಆನಂದವೆನಿಸಿತು. ಜೆ.ಎಂ.ಎಂ. ಕಂಪನಿ ನನಗೆ ಕಾಣಿಕೆಯಿತ್ತ ಪೆನ್ನು ಅದೇ!
ಕಳೆದ ಕೆಲವು ತಿಂಗಳುಗಳಿಂದ ಅದು ನನ್ನ ಮನೆಯಲ್ಲಿ ಕಾಣದಾಗಿತ್ತು. ಮಾತುಗಳು
ಮೌನವಾದವು. ಆ ಪೆನ್ನಿನಿಂದ ದೂರವಾಣಿ ಸಂಖ್ಯೆ ಬರೆದುಕೊಳ್ಳುವಾಗ ಬೆರಳು
ನಡುಗಲಾರಂಭಿಸಿದವು. ಹತ್ತಿರದಿಂದ ಗಮನಿಸುತ್ತಿದ್ದ ಅತ್ತಿಗೆ, “ಯಾಕೆ ಕೈ
ನಡುಗುತ್ತಿದೆ” ಎಂದು ಕೇಳಿದಳು. “ಮಧುಮೇಹದ ಪರಿಣಾಮ” ಎಂದು ಕಾರಣ
ನೀಡಿದೆ. ಆ ಪೆ ನ್ನಿನ ಪೂರ್ವ ವೃತ್ತಾಂತ ಅವಳಿಗೆ ಗೊತ್ತಿರಲಿಲ್ಲ. ಅದು ನನಗೆ
ತಿಳಿಯಿತು. ಪೆನ್ನು ಅವಳಿಗೆ ಕೊಟ್ಟು ಹೊರಟೆ. ಮನಸ್ಸು ಗೊಂದಲಗಳ ಗೂಡಾಯಿತು
ಸ್ವಾಸ್ಥ್ಯವಿಲ್ಲವಾಯಿತು. ಬಾಲ್ಯದಲ್ಲಿಯೇ ಕದಿಯುವುದನ್ನು ಅವನು ಆರಂಭಿಸಿದ್ದನು.
ಮನೆಯಿಂದ ಆಗಾಗ ಬೆಲ್ಲ, ದುಡ್ಡು, ಹೊಲದಲ್ಲಿಯ ಹತ್ತಿ…. ಹೀಗೆ ಆಗಾಗ
ಕದ್ದು ತರುತ್ತಿದ್ದನು. ಅವನಿಗೆ ಅದು ರೂಢಿಯಾಗಿತ್ತು. ನನಗೆ ಕದಿಯುವುದು
ಆಗಲೇ ಇಲ್ಲ. ಹತ್ತಿರದಿಂದ ಅವನೊಂದಿಗೆ ಅದನ್ನು ಅನುಭವಿಸುತ್ತಿದ್ದೆನು. ಅದು
ಆಗ ಪಾಪ  ಎಂದಾಗಲೀ, ಅಪರಾಧ ಎಂದಾಗಲೀ ಅನ್ನಿಸಲೇ ಇಲ್ಲ. ಆದರೆ ಈಗ
ನಿವೃತ್ತಿಯ ಬಳಿಕವೂ, ಮೊಮ್ಮಕ್ಕಳನ್ನು ಕಂಡಿರುವ ಅವನು ಇನ್ನೂ ಅದನ್ನು
ಬಿಟ್ಟಿಲ್ಲವಲ್ಲ! ಎಂದು ಚಿಂತಿಸತೊಡಗಿದೆ. ಅದೇ ಕಾರ್ಯ ಈಗ ನನಗೇಕೆ ಈ
ರೀತಿ ಕಾಣುತ್ತಿದೆ “ಚಿಕ್ಕವನಿದ್ದಾಗ ಅಸಹಾಯಕತೆ ಇತ್ತು. ದುಡಿಮೆ ಇರುತ್ತಿರಲಿಲ್ಲ.
ಈಗಲೂ ಇದು ಅನಿವಾರ್ಯವೇ” ಹೀಗೆ ಏನೇನೋ ವಿಚಾರಿಸುತ್ತಾ ಬಸ್ –
ನಿಲ್ದಾಣ ತಲುಪಿದೆನು. ಏಳು ಗಂಟೆಗೆ ಬಸ್ ಹೊರಟಿತು. ಬಸ್ಸಿನಲ್ಲಿ ಕುಳಿತಾಗಲೂ

ಅದೇ ಪೆನ್ನಿನ  ಕುರಿತು ಯೋಚನೆಗಳು. ಮರೆಯಲು ಆಗುತ್ತಿಲ್ಲವಲ್ಲ! ಇದೆಂಥೆಹ
ಮನಸ್ಸು ಮನೆಗೆ ಬಂದಾಗ ರಾತ್ರಿ ಹನ್ನೆರಡು ಗಂಟೆಯಾಗಿತ್ತು. ಬಸ್ಪಾಸ್
ಅವಧಿ ಆಗ ಮುಗಿದಿತ್ತು. _
ಬೆಳಿಗ್ಗೆ ಏಳುತ್ತಲೇ ಇನ್ನೊಂದು ಅಘಾತಕಾರಿ ಸುದ್ದಿ ಗೊತ್ತಾಯಿತು. ರಾತ್ರಿ
ಒಂಭತ್ತು ಗಂಟೆಗೆ ಹುಬ್ಬಳ್ಳಿಯಿಂದ ಹೊರಟ ಬಸ್ಸು ರಾಷ್ಟೀಯ  ಹೆದ್ದಾರಿ 13 ರ
ಬಳಿಯ ನಿಡಗುಂದಿ ತಿರುವಿನಲ್ಲಿ ಕಾಲುವೆಗೆ ಉರಳಿ 58  ಪ್ರಯಾಣಿಕರು ಸತ್ತರು.
“ಅವನನ್ನು” ಕಾಣಲು ನಾನಿನ್ನೂ ಕಾಯ್ದಿದ್ದರೆ ಆ ಒಂಭತ್ತು ಗಂಟೆಯ ಬಸ್
ಏರುವುದು ಅನಿವಾರ್ಯವಾಗುತ್ತಿತ್ತು. ಆದರೆ ನನ್ನ, ಕಳೆದು ಹೋದ ಪೆನ್ನ’ನ್ನು
ಕಂಡ ಬಳಿಕ, ಅರೆಚಣವೂ ಅಲ್ಲಿ ಇರಬೇಕೆಂಬ ವಿಚಾರವೇ ಹೊರಟು ಹೋಯಿತು.
ಮನಸ್ಸು ಸಂಷೂರ್ಣ ಬದಲಾಗಿತ್ತು. ಅದರಿಂದಾಗಿಯೇ ನಾನು 3 ಗಂಟೆಗೆ
ಅವನ ಮನೆಯಿಂದ ಹೊರಟಿದ್ದೆನು. ಹಾಗಾದರೆ ನನ್ನ ಆಯುಷ್ಯ ಮುಂದುವರಿಯಲು
ಆ ಪೆನ್ನು ಕಾರಣ ಎಂದು ಮನಸ್ಸು ಹೇಳುತ್ತಿದೆ. ಪೆನ್ನು ಅಲ್ಲಿ ಉಳಿದಿತ್ತು. ನಾನು
ಇಲ್ಲಿ ಉಳಿದಿದ್ದೆ. ಇದಕ್ಕೆ ದೈವಲೀಲೆ’ ಎಂದು ಕರೆಯುತ್ತಿರಬಹುದೇ”! ಎಂದು
ಆಲೋಚಿಸುತ್ತಿದ್ದೇನೆ.
 2 . ಬದುಕು ಬೇಡಾದವರು
ಅಪ್ಪ ತನ್ನ ಸಾವಿನೊಂದಿಗೆ ನಮ್ಮ ಸುಖ ನೆಮ್ಮದಿಗಳನ್ನು ಕಟ್ಟಿಕೊಂಡು
ಹೋಗಿದ್ದ. ಔಷಧ-ಆಸ್ಪತ್ರೆ  ಅಂತಾ ಅವ್ವ ಇಷ್ಟೊಂದು ಹಣ ಖರ್ಚು ಮಾಡದೇ
ಹೋಗಿದ್ದರೆ, ಎರಡೆಕೆರೆ ಜಮೀನು ಮಾರುವ ಪ್ರಸಂಗ  ಬರುತ್ತಿರಲಿಲ್ಲ. ಅಪ್ಪನಿಂದ
ಯಾವ ಸುಖವನ್ನೂ ಕಾಣದ ಅವ್ವ ತನ್ನ ಮಾಂಗಲ್ಯ ಉಳಿಸಿಕೊಳ್ಳುವದಕ್ಕಾಗಿಯೇ
ಹೆಣಗಾಡಿದ್ದು, ಜವಾಬ್ದಾರಿಯ ಅರಿವು  ಅಪ್ಪನಿಗೆ ಇದ್ದಿದ್ದರೆ, ಇಂದು ಈ ರೀತಿ
ನಾನು ಮತ್ತು ಅವ್ವ ಎರಡು ಹೊತ್ತಿನ ಊಟಕ್ಕೆ ತತ್ವಾರ ಪಡಬೇಕಿರಲಿಲ್ಲ. ತನ್ನ
ಜೀವಿತ ಕಾಲದಲ್ಲಿ ಅವನು ಮಾಡಿದ ಘನಂದಾರಿ ಕೆಲಸವಾದರೂ ಏನು” ಅದೇ
ಆ ಸೋಗಲಾಡಿ ಮಹಾದೇವಿಯ ಸೆರಗಿನಲ್ಲಿ ಮಲಗಿದ್ಡು ಆಗ ಅದನ್ನಲ್ಲ ನೆನೆದು
ಅದೆಷ್ಟು ಸಲ ಕಣ್ಣೀರು ಹರಿಸಿದ್ದಳು. ಅದೃಷ್ಟವೆಂಬುದು ಕೆಲವರ ಬಾಳಿನಲ್ಲಿ ಬರುವದೇ
ಇಲ್ಲ. ಬರಿ ದುರ್ದೈವವೆಂಬ ದೆವ್ವ ಮಾತ್ರ ಕುಣಿದಾಡುತ್ತದೆ. ನಮ್ಮ ಬಾಳಿನಲ್ಲಿ
ಇದ್ದುದು ಬರಿ ದುರ್ದೈವ ಮಾತ್ರ ನಗುವು -ನಲಿವು ನಮಗೆ ಗೊತ್ತೇ ಇಲ್ಲ.
ಪಡಬೇಕಾದ ಸಮಾಧಾನ ಒಂದುಂಟು ಈ ಮನೆ. ಎರಡು ಕೋಣೆಗಳ ಈ
ಮಹಾಮನೆಯನ್ನು ಬಿಟ್ಟು ಹೋಗಿದ್ದನಲ್ಲ ಅಪ್ಪ ಅವನಿಗೆ ಋಣಿಯಾಗಿದ್ದೇವೆ! ಈ
ಮನೆಯಲ್ಲಿ ಎರಡೇ ಜೀವಿಗಳು. ಒಂದು ನಾನು ಮತ್ತು ಅವ್ವ ದುಃಖದ ದಿನಗಳಲ್ಲಿ
ಅನೇಕ ಬಾರಿ ಆಕೆ ನನ್ನ ಕಣ್ಣೀರು ತನ್ನ ಸೆರಗಿನಿಂದ ಒರೆಸಿದ್ದಾಳೆ. ನಾನು ನನ್ನ
ಶುಷ್ಕವಾದ ಬರಿಗೈನಿಂದ ಅವಳ ಕಣ್ಣೀರು ಒರೆಸಿದ್ದೇನೆ. ಕರುಣೆಯೆಂಬುದು
ತಿಳಿದಿದ್ದರೆ, ನಾಲ್ಕು ಗೋಡೆಗಳೂ ನಮ್ಮ ಪರಿಸ್ತಿತಿಗೆ  ಕಣ್ಣೀರು ಸುರಿಸುತ್ತಿದ್ದವೋ 
ಏನೋ! ಈ ಪುಟ್ಟ ಮನೆಯೇ ನಮ್ಮ ಮಹಾಪ್ರಪಂಚ. ಇದರಾಚೆ ನಡೆಯುವ
ವ್ಯವಹಾರಕ್ಕೂ, ಈ ಮನೆಯ ಜೀವಿಗಳ ಮೂಕವೇದನೆಗೂ ಯಾವ ಸಂಬಂಧವೂ

ಇಲ್ಲ. ಈ ಪ್ರಪಂಚದಲ್ಲಿ ಬಡತನ ನಮ್ಮ ಇರುವಿಕೆ, ಅಸ್ಥಿತ್ವವನ್ನು ಮುಚ್ಚಿ ಹಾಕಿದೆ
ಬೆಳಗಾದರೆ ಅಂದಿನ ಎರಡು ಹೊತ್ತುಗಳ ಊಟ-ನಾಷ್ಟಾದ ವ್ಯಸನ! ಅವ್ವ ಮತ್ತು
ನಾನು ಬೀಡಿ ಕಟ್ಟುತ್ತಿದ್ದೆವು. ಒಬ್ಬರಿಗೆ ದಿನಕ್ಕೆ 15 ರಿಂದ  20  ರೂ ಸಿಗುತ್ತಿತ್ತು. ಈ
ಚಿಕ್ಕ ಆದಾಯವೇ ನಮ್ಮ ಎಲ್ಲ ಬೇಡಿಕೆಗಳನ್ನೂ ಪೂರೈಸಬೇಕು ಬಟ್ಟೆಗಾದರೆ_
ಹೊಟ್ದೆಗಿಲ್ಲ, ಹೊಟ್ಟೆಗಾದರೆ-ಬಟ್ಟೆಗಿಲ್ಲ! ಬಡವರ ಆಶೆಗಳಾದರೂ ಚಿಗರಲು ಸಾಧ್ಯವೇ
ನಮಗೆ ಆಶೆಗಳೇ ಇರಲಿಲ್ಲ. ನಮ್ಮ ಹರಿದ ಬಟ್ಟೆಗಳ ಹಾಗೆ ಅವು  ಸಹ ಹರಿದು
ಹೋಗಿದ್ದವು. ನಾನು ಕಪ್ಪು  ಬಣ್ಣದ, ಅಂದಗೇಡಿ ಹೆಣ್ತು ಮೆಳ್ಳಗಣ್ಣು ಬೇರೆ,
ಯಾರನ್ನೋ ನೋಡುವಾಗ, ಇನ್ನಾರನ್ನೋ ನೋಡುವಂಥಹ ದೃಷ್ಠಿ  ಸ್ನೋ
ಪೌಡರು ನನಗೆ ಕನಸಿನ ವಸ್ತುಗಳಾಗಿದ್ದವು . ಕಲಿತದ್ದು ಪ್ರಾಥಮಿಕ ಶಿಕ್ಷಣ. ನನ್ನ
ಹುಟ್ಪಿನ ನಂತರ, ಮತ್ತೆರಡು ಮಕ್ಕಳನ್ನು ಅವ್ವ ಹೆತ್ತಿದ್ದಳಂತೆ! ಹುಟ್ಟಿದ ಕೆಲವೇ
ದಿನಗಳಲ್ಲಿ ಕಣ್ಣು ಮುಚ್ಚಿದವಂತೆ. ಸತ್ತ ಆ ಶಿಶುಗಳು ಪುಣ್ಯಶಾಲಿಗಳು ಅವು
ಬದುಕಿ ಉಳಿಯಬೇಕಿತ್ತಾದರೂ ಯಾತಕ್ಕೆ ನನ್ನಂತೆ ಹರಿದಬಟ್ಟೆ ಹಳಸಿದ ಅನ್ನ  
ತಿನ್ನುವದಕ್ಕ ಗಿಯೇ”
ಇಪ್ಪತ್ನಾಲ್ಕು ವಸಂತಗಳು ನನಗೆ ತುಂಬಿದವು . ಆದರೆ ನನ್ನಲ್ಲಿ ಭಾವನೆ ,
ಬಯಕೆ, ಸ್ಪಂದನೆಗಳೆಂಬವು ಬತ್ತಿ ಹೋಗಿವೆ. ಬತ್ತಿದ ಎದೆಯು ಬರಡಾಗಿದೆ
ಗಂಡಸಿನ ಎದೆಗಿಂತ ಸ್ವಲ್ಪವೇಭಿನ್ನವಾಗಿದೆ. ಇಂಥಹ ಶುಷ್ಕ  ಜೀವನದಲ್ಲಿ ನಮ್ಮ
ಮನೆಗೆ ವಸಂತ’ ಬಂದನು. ಅವನು ನನ್ನ ದೊಡ್ಡಮ್ಮನ ಮಗ. ಸಂಬಂಧದಲ್ಲಿ
ನನಗೆ ಅವನು ಅಣ್ಣನಾಗಬೇಕು. ನಾಲ್ಕಾರು ವರ್ಷಗಳ ಹಿಂದಯೇ ಬಿ.ಎ.
ಪಾಸುಮಾಡಿದ್ದ. ಚಿಕ್ಕ ಹಳ್ಳಿಯಲ್ಲಿದ್ದು, ನೌಕರಿಗಾಗಿ ಅರ್ಜಿ ಹಾಕಿ. ತಿರುಗಾಡಿ,
ಅಪ್ಪ ಅಮ್ಮಂದಿರ ಬೈಯ್ಗಳು ತಾಳದೇ, ಉದ್ಯೋಗಕ್ಕಾಗಿ ದೊಡ್ಡ ಊರಿನಲ್ಲಿದ್ದ
ನಮ್ಮ ಮನೆಗೆ ಬಂದಿದ್ದ. ಅವನಿಗೆ ಮೂವತ್ತು ದಾಟಿದೆ. ಪುಕ್ಕಲು ಸ್ವಭಾವದ,
ತೊದಲು ಮಾತಿನ ತೊಂದರೆಯಿಂದ, ಗೆಳೆಯರ ನಗೆ ಪಾಟಲಿಗೆ ಈಡಾಗಿ
ನಾಚಿಕೊಳ್ಳುತ್ತಿದ್ದ. ಈ ಊರಿನ ಲೈಬ್ರರಿಯಲ್ಲಿ ತಿಂಗಳಿಗೆ 750 ರೂ ಪಗಾರದ
ಹಂಗಾಮಿ ನೌಕರಿ ಆರಂಭಿಸಿದನು. ಬೆಳಗಿನ ಹೊತ್ತು ದಿನ ಪತ್ರಿಕೆ ವಿತರಿಸುವ
ಹೆಚ್ಚುವರಿ ಕೆಲಸವನ್ನೂ ಆರಂಭಿಸಿ, ದಿನಕ್ಕೆ ಹತ್ತೋ, ಹದಿನೈದೂ
ದುಡಿಯಲಾರಂಭಿಸಿದನು. ಸಂಜೆ ಆಗೊಮ್ಮೆ ಈಗೊಮ್ಮೆ ಅರಳಿದ ಮಲ್ಲಿಗೆ ಹೂ
ಹಣ್ಣು, ಹಂಪಲು, ತಿಸಿಸು ತರುತ್ತಿದ್ದನು. ಅವನಿಂದ ನಮ್ಮ ಮನೆಗೆ ಕಳೆ ಬಂದಿತು.
ನನಗೆ ಸ್ನೋ, ಪೌಡರನ್ನೂ ತಂದುಕೊಟ್ಟ. ಪಗಾರ ತಂದಾದ ಬಳಿಕ ಅವ್ವನಿಗೆ
ಒಂದು ಸೀರೆ, ನನಗೆ ಚೂಡಿದಾರ ತಂದುಕೊಟ್ಟ. ನಾನು ಹಿಂದಿನ ದಿನಗಳಿಗಿಂತ
ಹೆಚ್ಜು ಸಂತೋಷದಿಂದ ಸಂಭ್ರದಿಂದ ಸಿಂಗರಿಸಿಕೊಳ್ಳತೊಡಗಿದೆ. ನನ್ನ ಮೆಳ್ಳಗಣ್ಣಿನ

ನೋಟ, ಅವನ ತೊದಲು ಮಾತುಗಳು ನಮಗೆ ಅಸಹ್ಯ-ಬೇಜಾರು ತರಲಿಲ್ಲ.
ಆಸರೆಯಿಲ್ಲದ ಎರಡು ಹೆಣ್ಣು ಜೀವಿಗಳಿಗೆ ವಸಂತ ಅಪ್ಯಾಯಮಾನವೆನಿಸಿದನು.
ಅವ್ವನಿಗೆ ತನ್ನ, ಸ್ವಂತ ಮಗನೆ ಈ ಮನೆಗೆ ಬಂದಷ್ಟು ಸಂತೋಷವಾಗಿತ್ತು.
ವಸಂತನ ಸುಪ್ತ ಬಯಕೆಗಳಿಗೆ ಯಾವ ಹೆಣ್ಣೂ ದೊರೆತಿರಲಿಲ್ಲ. ಅವನನ್ನು
ಮಾತನಾಡಿಸುವಾಗ, ನಗುವಾಗ ಅಣ್ಣನೆಂಬ ಸಲುಗೆ-ಸಹಜತೆ ಇತ್ತೇ ಹೊರತು,
ಅನ್ಯ ಭಾವನೆಗಳು ನನ್ನಲ್ಲಿ ಮೂಡಿರಲಿಲ್ಲ. ಹೀಗೊಂದು ದಿನ ಅವನು ರತಿವಿಜ್ಞಾನದ
ಸಚಿತ್ರ ಸಂಭೋಗಾಸನಗಳುಳ್ಳ ವಿವರವಾದ ವರ್ಣನೆಯುಳ್ಳ ಪುಸ್ತಕವನ್ನು , ಅವ್ವನಿಗೆ
ಗೋತ್ತಾಗದ ಹಾಗೆ ಕತ್ತಲೆಯಲ್ಲಿ ನನ್ನ ಕೈಗಿತ್ತನು. ಅದನ್ನು ಮರೆಮಾಚಿ, ಏಕಾಂತದಲ್ಲಿ
ನೋಡಿದೆ. ರೋಮಾಂಚನ, ಏನೋ ಉದ್ವೇಗ, ಉದ್ರೇಕಗಳಿಂದ ಹಸಿಯಾದೆ,
ಬಿಸಿಯುಸಿರು ಬಿಟ್ಟೆ. ಅವ್ಯಕ್ತ  ಲೋಕವೊಂದು ನನ್ನ ಕಣ್ಣೆದುರು ಅನಾವರಣಗೊಂಡಿತು.
ಅನುಭವಿಸದ ಆ ರೋಮಾಂಚನ  ಸುಖ ಪಡೆಯಬೇಕೆಂಬ ಬಯಕೆ ಹೆಡೆಯೆತ್ತಿ
ಕಾಡತೊಡಗಿತು. ಅದುವರೆಗೆ ನಾನು ಕೇವಲ ಬೆಣ್ಣೆಯಂತಿದ್ದೆ. ಬೆಂಕಿಯ ಬಳಿ
ಬಂದಿರಲೇ ಇಲ್ಲ. ವಸಂತ ನನ್ನನ್ನು ಅಗ್ನಿಯಾಗಿ ಅಪ್ಪಿಕೊಂಡ ನಾನು ಕರಗಿಹೋದೆ.
ಒಂದು ದಿನ ಅವ್ವ ಪೇಟೆಗೆ ಹೋದಳು. ಅವಕಾಶಕ್ಕಾಗಿ ಹಾತೊರೆಯುತ್ತಿದ್ದ
ಎರಡು ಅತೃಪ್ತ ದೇಹಗಳು ಹುರಿಗೊಂಡವು . ಎಂಥಹ ಅದ್ಧುತ ರೋಮಾಂಚನ
ಅವಕಾಶ ಸಿಕ್ಕಾಗಲೆಲ್ಲ ಕಳ್ಳತನದ ಕೂಟಸಾಗಿತು. ಬತ್ತಿದ್ದ ನನ್ನ ಸ್ತನ ನಿತಂಬಗಳು
ಕುಂಭಗಳಂತೆ ದುಂಡಾದವು. ದೇಹದಲ್ಲಿ ಬದಲಾವಣೆ, ಅಮ್ಮನಿಗೆ ಸಂಶಯ
ತಂದಿರಬಹುದು. ಒತ್ತಿ ಬರುವ ವಾಂತಿಯನ್ನು ಅಂಗೈಯಿಂದ ಅದುಮಿ ಹಿತ್ತಲಿಗೆ
ಹೋಗಿ ನಿಶಬ್ದವಾಗಿ ಹೊರಹಾಕಿದೆ. ಮುಟ್ಟಾಗದೇ ಮೂರು ತಿಂಗಳು ಕಳೆಯುತ್ತಿದ್ದಂತೆ
ಹೊಟ್ಟೆಯ ಗಾತ್ರ ಹಿರಿದಾಗುತ್ತಿತ್ತು. ಅಮ್ಮನಿಗೆ ಸಂಶಯಬರಬಾರದೆಂದು ತಲೆಯ
ಮೇಲೆ ನೀರೆರೆದು ಕೊಂಡು ಮುಟ್ಟಾದವಳವಂತೆ ನಟಿಸಿದೆ.
ನನಗೆ ಭಯ ಆವರಿಸಿತು. ಪುಕ್ಕಲು ವಸಂತನಿಗೆ ವಿಷಯ ತಿಳಿಸಿದಾಗ
ಆಕಾಶ ಹರಿದು ಬಿದ್ದವನಂತೆ, ಹೆಣದಂತೆ ಮೌನವಾದ, ಜೀವನದಲ್ಲಿ ನಾವು
ಬದಕಲು ನೈತಿಕ ಬೆಂಬಲವನ್ನು ಲೋಕದ ಸಹಾನುಭೂತಿಯನ್ನು
ಕಳೆದುಕೊಂಡಿದ್ದೆವು. ಅಣ್ಣ-ತಂಗಿಯ ಈ ಅಕ್ರಮ ಅನೈತಿಕ ಸಂಬಂಧವನ್ನು
ಯಾರು ಕ್ಷಮಿಸಿಯಾರು ವಸಂತ ನನಗೆ ಸಹೋದರ ಸಂಭಂಧಿಯಾಗಿರದೇ,
ಬೇರೆ ಇನ್ನಾರೋ ಆಗಿದ್ದರೆ, ಬದುಕು ನಮಗೆ ನೆಲೆ ಕೊಡುತ್ತಿತ್ತೇನೋ! ನಮ್ಮ
ಧೈರ್ಯ ಬತ್ತಿ ಹೋಯಿತು. ಅವ್ವನಿಗೇನಾದರೂ ನಿಜ ಸಂಗತಿ ಗೊತ್ತಾದರೆ,
ಅವಳು ಬದುಕಲಾರಳು. ತನ್ನ ಪ್ರಾಣಕ್ಕಿಂತ ಮಾನಕ್ಕೆ ಹೆಚ್ಚು ಬೆಲೆ ಕೊಟ್ಟವಳು.

ಅವಳ್ಯಾಕೆ ಸಾಯಬೇಕು ಸಾಯಬೇಕಾದವರು, ಅಪರಾಧಕ್ಕೆ ಶಿಕ್ಷೆ ಅನಿಭವಿಸಬೇಕಾದ
ನಾವು. ಒಬ್ಬ ಪುರುಷನ ಮಡದಿಯಾಗಿ, ಮಗುವಿನ ತಾಯಿಯಾಗಿ ಬದುಕುವ
ಭಾಗ್ಯ ನನಗಿರಲಿಲ್ಲ. ಅನೈತಿಕ ಅಕ್ರಮ ಸಂತಾನಕ್ಕೆ ಜನ್ಮವಿತ್ತು ಬದುಕುವದಾದರೂ
ಹೇಗೆ ನನ್ನ ಪಾಲಿನ ಬಾಳು ಬಹಳ ಚಿಕ್ಕದಾಗಿತ್ತು. ನನ್ನ ಬದುಕಿಗೆ ಇದ್ದುದು
ಇಷ್ಟೇ  ಅರ್ಥ. ಇಷ್ಟೇ  ಆಯಸ್ಸು  ನಾವು  ನಿರ್ಧರಿಸಿದಂತೆ ವಿಷದ ಬಾಟಲಿಯೊಂದಿಗೆ
ಹೋಗಿ ಊರಾಚೆಗಿನ ಗುಡ್ಡದ ಬುಡದಲ್ಲಿ ಕುಳಿತು ವಿಷ ಕುಡಿದೆವು . ಕುಡಿದದ್ದು,
ಕೆಲ ನಿಮಿಷ  ಸಂಕಟದಿಂದ ಹೊರಳಾಡಿದ್ದು ಮಾತ್ರ ಗೊತ್ತಾಯಿತು. ನಂತರ
ಸಾವು ಅದನ್ನೂ ಮರೆಯಿಸಿತು. ಊರಿನ ಜನ ತಂಡೋಪ ತಂಡವಾಗಿ ಬಂದು, 
ಜೋಡಿ ಶವಗಳನ್ನು ನೋಡಿರಬಹುದು. 
   ÷ 
ವಿಧಿ ಲಿಖಿತ
ಗಂಗಮ್ಮ ನನ್ನ ಸೋದರತ್ತೆ. ನಾನು ಮೊದಲಿನಿಂದಲೂ ಅವಳನ್ನು
‘ಗಂಗತ್ತೆ’ ಎಂದೇ ಕರೆಯುತ್ತಿದ್ದೆ ಹಾಗೆ ಕರೆಯಲು ನನಗೆ ಅವ್ವನೇ ಹೇಳಿಕೊಟ್ಟದ್ದು
ಅವಳ ಮದುವೆಯಾದದ್ದು ಯಾವಾಗ ಎಂದು ನನಗೆ  ನೆನಪಿಲ್ಲ . ನಾನು  ನಾಲ್ಕನೇ
ತರಗತಿ ಕಲಿಯುತ್ತಿದ್ದಾಗ, ಆಕೆಯ ಮಗಳು ಶಾಂತಳಿಗೆ  ಮೂರು ವರ್ಷ .ನನಗಿಂತ
ಆರು ವರ್ಷ ಚಿಕ್ಕವಳು. ಬೇಸಿಗೆಯ ರಜೆ ಬಂದರಾಯ್ತು ಗಂಗತ್ತೆಯ ಊರಿಗೆ
ಹೋಗುತ್ತಿದ್ದೆ. ಗಂಡ-ಹೆಂಡಿರಾಗಿ, ಆಟವಾಡುವುದನ್ನು ಕಂಡು, ಗಂಗತ್ತೆಯು
ಮನಸ್ಸಿನಲ್ಲಿಯೇ ಮುದಗೊಳ್ಳುತ್ತಾ  ‘ದೇವರೇ!, ಮುಂದೆ  ಇವರಿಬ್ಬರು  ಗಂಡ 
ಹೆಂಡತಿಯರಾಗಿ ಬಾಳಲಿ!’ ಎಂದು, ಪೂಜೆ ಮಾಡುವಾಗ ಬೇಡಿಕೊಳ್ಳುತ್ತಿದ್ದಳಂತೆ. 
ತನ್ನ ಹಳ್ಳಿಯಲ್ಲಿಯೇ ಶಾಂತಾ ತನ್ನ ಪ್ರಾಥಮಿಕ ಶಿಕ್ಷಣ ಮುಗಿಸಿದಳು. ನಾನು
ಪಿ.ಯೂ.ಸಿ ದ್ವೀತಿಯ ವರ್ಷದ ಪರೀಕ್ಷೆಯಲ್ಲಿ ಶೇಕಡಾ  90 ಅಂಕ  ಪಡೆದು
ಪಾಸಾದೆ. ಸಿ.ಈ.ಟಿಯಲ್ಲಿ ಪಾಸಾದೆ. ಇಂಜನಿಯರಿಂಗ್ ಪದವಿ ಓದಲು ಸರಕಾರಿ
ಕೋಟಾದಲ್ಲಿ ಸೀಟು ಸಿಕ್ಕಿತು. ಆದರೆ, ಎಂಭತ್ತು ಸಾವೀರ ಕಟ್ಟಲು ಹಣ ಇರಲಿಲ್ಲ.
ಅಪ್ಪ ನಿಸ್ಸಹಾಯಕತೆಯಿಂದ, ತಲೆ ಮೇಲೆ ಕೈ ಹೊತ್ತು ಕುಳಿತುಕೊಂಡನು. ಆಗ,
ನೆರವಿಗೆ ಬಂದವರು, ಅಪ್ಪನ ದೂರದ ಸಂಬಂಧಿಯಾದ ಸಾಹುಕಾರ ಸಿದ್ದಪ್ಪನವರು.
ಅವರು ಹುಬ್ಬಳ್ಳಿಯಲ್ಲಿ ಅಡತಿ ಅಂಗಡಿಯ ವ್ಯಾಪಾರಸ್ಥರು. ಪೆಟ್ರೋಲ್ ಪಂಪ
ಸಹ ಇತ್ತು. ಯಶೋಧಾ ಅವರ ಮುದ್ದಿನ ಮಗಳು. ನೋಡಲು ಅಂಥಹ
ಚಲುವಿಯಲ್ಲ. ಮೈ ಬಣ್ಣ ಸ್ವಲ್ಪಕಪ್ಪು . ನನ್ನ ವ್ಯಾಸಂಗದ ಖರ್ಚನ್ನು ಸಂಪೂರ್ಣ
ಭರಿಸಲು ಅವರು ಸಮ್ಮತಿಸಿದರು. ಆದರೆ, ಮುಂದೆ ನಾನು ಅವರ
ಅಳಿಯನಾಗಬೇಕೆಂಬ ಷರತ್ತು ಹಾಕಿದರು. ಮದುವೆಯ ಖರ್ಚನ್ನು ತಾವೇ

ಭರಿಸುವುದಾಗಿ ಸಾರಿದರು. ನನಗೆ ನನ್ನ ಓದು ಮುಖ್ಯವಾಗಿತ್ತು. ಅಪ್ಪನ ಮುಖಾಂತರ
ಇದಕ್ಕೆ ಒಪ್ಪಿಗೆ ಸೂಚಿಸಿದೆ. ಹಾಸ್ಟೇದ್ದು. ಅಂತೂ ಬಿ.ಇ. ಮುಗಿಸಿದೆ. ಮೊದಲ
ದರ್ಜೆಯಲ್ಲಿ ಪಾಸಾಗಿದ್ದೆ. ಬೆಂಗಳೂರಿನ ಪ್ರತಿಷ್ಟಿತ  ಕಂಪನಿಯೊಂದರಲ್ಲಿ ಕೆಲಸ
ಮಾಡಲಾರಂಭಿಸಿದೆ. ಗಂಗತ್ತೆಯ ಮನವೊಲಿಸಿ, ಶಾಂತಾಳ ವಿದ್ಯಾಭ್ಯಾಸವನ್ನು
ಒ0ದೇ ಮೈಲಿ ದೂರದಲ್ಲಿದ್ದ ಪಟ್ಟಣದ ಹೈಸ್ಕೂಲಿನಲ್ಲಿ ಮುಂದುವರೆಸುವಂತೆ
ವ್ಯವಸ್ಥೆ ಮಾಡಿದೆ. ಬಡತನ ಸೌಲಭ್ಯಗಳ ಕೊರತೆಯಿಂದಾಗಿ, ಶಾಂತಾಳಿಗೆ ಉನ್ನತ
ದರ್ಜೆಯ ಅ0ಕಗಳು ಸಿಗಲಿಲ್ಲ. ಎಸ್.ಎಸ್.ಎಲ್.ಸಿ. ಆರ್ಡಿನರಿ ಪಾಸಾದಳು.
ಇದೇ ವೇಳೆಗೆ, ಹುಬ್ದಳ್ಳಿಯ ಕಲ್ಯಾಣ ಮಂಟಪದಲ್ಲಿ, ಸಡಗರ ಸಂಭ್ರಮದಿಂದ
ನನ್ನ ಮತ್ತು ಯಶೋಧಾಳ ಮದುವೆ ನಡೆಯಿತು. ಆ ಜಗಮಗಿಸುವ ಅದ್ದೂರಿ
ಮದುವೆ ಮಂಟಪದಲ್ಲಿ ಗಂಗತ್ತೆಯು, ಕೆಲಸದ ಆಳಿನ ಹಾಗೆ ಕಾಣುತ್ತಿದ್ದಳು.
ಗಂಗತ್ತೆಯು ಇಪ್ಪತ್ತು ವರ್ಷಗಳ ಹಿಂದೆ ಖರೀರಿಸಿದ್ದ, ತನ್ನ ಮದುವೆಯ ಹಳೆಯ
ಸೀರೆಯನ್ನು ಹರಿಸಿ, ಮಗಳಿಗೆ ಲ೦ಗ-ಬ್ಲೌಜ್ ಹೊಲಿಸಿದ್ದಳು. ಈ ಬಟ್ಟೆಯೇ
ಶಾಂತಾಳಿಗೆ ಬೆಲೆಬಾಳುವ ಉಡುಪಾಗಿತ್ತು. ಶಾಂತಾಳ ಮದುವೆಯು ನನ್ನೊಡನೆ
ತಪ್ಪಿ ಹೋದದ್ದಕ್ಕೆ ಗಂಗತ್ತೆ ಬಹಳ ಮರುಗಿದಳು, ತನ್ನ ಬಡತನಕ್ಕೆ ಕಣ್ಣೀರು
ಸುರಿಸಿದಳು. ಕೊನೆಗೆ ಪ್ರಾರಬ್ದವೆಂದು, ಸಮಧಾನ ಪಟ್ಟುಕೊಂಡಳು. ಶಾಂತಾಳಿಗೆ
ವರ ಹುಡುಕಲು, ಗಂಗತ್ತೆ ನನಗೆ ಆಗಾಗ ನೆನಪಿಸುತ್ತಿದ್ದಳು. ನಾನು ಭರವಸೆ
ಕೊಡುತ್ತಲೇ ಇದ್ದೆ. ಕಾಲ ಸರಿಯುತ್ತಲೇ ಇತ್ತು. ಮದುವೆಯಾಗಿ ವರ್ಷ ಕಳೆಯುತ್ತಲೇ
ಯಶೋಧಾ ಹೆಣ್ಣು ಮಗುವಿನ ತಾಯಿಯಾದಳು.
ಈ ಮಧ್ಯೆ ಬಡತನದಿಂದ, ಸೂಕ್ತ ಚಿಕಿತ್ಸೆಯಿಲ್ಲದೇ ಗಂಗತ್ತೆಯ ಗಂಡ,
ಯಾವುದೋ ನಿಗೂಢ ಕಾಯಿಲೆಯಿಂದ ತೀರಿಕೊಂಡ. ಇದರಿಂದಾಗಿ ಗಂಗತ್ತೆಯ
ಬದುಕು, ಸುಡುವ ಬಾಣಲೆಯಿಂದ, ಬೆಂಕಿಗೆ ಬಿದ್ದಂತಾಯಿತು. ಮಣ್ಣಿಗೆ ಹೋದಾಗ,
ಹೆಂಡತಿಗೆ ಗೊತ್ತಾಗದ ಹಾಗೆ, ಅಯ್ದು ಸಾವೀರ ರೂಪಾಯಿ, ಕೈ ಮುಚ್ಚಿಕೊಟ್ಟು
ಬಂದಿದ್ದೆ. ತಾಯಿಯ ಹಾಗೆ ನನ್ನನ್ನು ಮುದ್ದಾಡಿ, ಕೈ ತುತ್ತು ತಿನ್ನಿಸಿದ್ದ ನೆನಪು  
ನಾನು ಮರೆತಿರಲಿಲ್ಲ. ಅಕಸ್ಮತ್ತಾಗಿ, ಗಂಗತ್ತೆಯ ಮನೆಯಲ್ಲಿ, ಒಂದು ಎತ್ತು ಸತ್ತು
ಹೋಯಿತು. ಒಕ್ಕಲುತನ ನಿಂತೇ ಹೋಗುವದೆಂಬ ಆತಂಕದಿಂದ, ನನ್ನ ಮನೆಗೆ
 ಸಾಲಕ್ಕಾಗಿ ಬಂದಳು. ‘ಸಾಲ, ಅಂತೆ ಸಾಲ!. ತಿನ್ನಲು ಮನೆಯಲ್ಲಿ ಕೂಳಿಲ್ಲ!.
ಈಗ ಸಾಲ ಒಯ್ದರೆ ತಿರುಗಿ ಕೋಡೋದು ಯಾವಾಗ. ನಿಮಗೆ ಸಾಲ ಕೊಡಲು,
ನಮ್ಮ ಮನೆ  ಬ್ಯಾಂಕ ಅಂತಾ ತಿಳಿದೀ ಏನು”!’ ಅಂತಾ ಯಶೋಧಾ
ಹೀಯಾಳಿಸಿದಳು. ಊಟ-ನಾಷ್ಟಾ ಮಾಡದೇ, ಗಂಗತ್ತೆ ಕಣ್ಣೀರು ಒರೆಸಿಕೊಳ್ಳುತ್ತಾ  
ಅವಮಾನ ತಾಳದೇ ಊರಿಗೆ ಹೊರಟೇ ಹೋದಳು. ನನಗೆ ಬಹಳ ಸಂಕಟವಾಯಿತು.

ಯಶೋಧಾಳಿಗೆ ಬಡತನದ ಬಿಸಿ ತಾಕಿರಲಿಲ್ಲ. ಶ್ರೀಮಂತಿಕೆಯ ಮದದಲ್ಲಿ ಬೆಳೆದವಳು.
ಹೈದರಾಬಾದಿಗೆ ಡ್ಯೂಟಿಯ ನೆಪಹೇಳಿ, ಗಂಗತ್ತೆಯ ಊರಿಗೆ ಹೋದೆ ಇನ್ನೊಂದು
ಎತ್ತು ಖರೀದಿಸಲು, ಹಣಕೊಟ್ಟು ಬಂದೆ. ಗಂಗತ್ತೆಯ ಮುಖದಲ್ಲಿ ಕಳೆ ಬಂತು.
ಇಪ್ಪತ್ತು ವಯಸ್ಸಿನ ಶಾಂತಾ ಹುಣ್ಣಿಮೆಯ ಚಂದಿರನ ಹಾಗೆ ತೋರುತ್ತಿದ್ದಳು.
ಈಗ ಅವಳ ಹರೆಯ ಮತ್ತು ಚಲುವಿಕೆ ಇಮ್ಮಡಿಸಿದ ಹಾಗಿತ್ತು. ಮಗಳ ಮದುವೆಯು
ಗಂಗತ್ತೆಗೆ ಒಂದು ದೊಡ್ಡ ಸವಾಲಾಗಿತ್ತು.
ಮಗಳು ಮಹಾದೇವಿಗೆ ಮೂರು ವರ್ಷ ತುಂಬುತ್ತಿದ್ದಾಗ, ಯಶೋಧಾಳಿಗೆ
ಗಂಡು ಮಗುವು ಜನಿಸಿತು. ಆದರೆ, ವಿಪರೀತ ರಕ್ತಸ್ರಾವದಿ0ದಾಗಿ ತಾಯಿ ಮತ್ತು
ಮಗು ಬದುಕಿ ಉಳಿಯಲಿಲ್ಲ. ಯಶೋಧಾ ನನ್ನೂ0ದಿಗೆ ಸಂಸಾರ ಮಾಡಿದ್ದು
ಕೇವಲ ನಾಲ್ಕು ವರ್ಷ!. ಆಗ ಮಗುವಿಗೆ ಪಾಲನೆ_ಪೋಷಣೆಗಾಗಿ, ನಾನು
ಮುರು ಮದುವೆಗೆ ಅಣಿಯಾಗಬೇಕಾಯಿತು. ಗಂಗತ್ತೆಯ ಹಳ್ಳಿಯಲ್ಲಿಯೇ, ಬಸವೇಶ್ವರ
ದೇವಸ್ಥಾನದಲ್ಲಿ, ನನ್ನ ಮತ್ತು ಶಾಂತಾಳ ಮದುವೆಯಾಯ್ತು. ಶಾಂತಾ ನನ್ನ
ಬಾಲ್ಯ ಗೆಳತಿ. ನನ್ನ ಮೆಚ್ಜಿನ ಮಡದಿಯಾಗಿ, ಮಲ ಮಗಳಿಗೆ ಹೆತ್ತ ತಾಯಿಗಿಂತ
ಅಧಿಕ ಪ್ರೀತಿಯನ್ನು ತೋರಲಾರಂಭಿಸಿದಳು. ಬಡತನ ಅವಳನ್ನು ವಿನೀತಳನ್ನಾಗಿಸಿತ್ತು.
ನನ್ನನ್ನು ತುಂಬಾ ಪ್ರೀತಿ ಹಾಗೂ ಗೌರವದಿಂದ ಕಾಣುತ್ತಿದ್ದಳು. ಯಶೋಧಾಳಿಗೂ
ಇವಳಿಗೂ ನಡೆ-ನುಡಿಗಳಲ್ಲಿ ತುಂಬಾ ವ್ಯತ್ಯಾಸವಿತ್ತು. ಮದುವೆಯಾಗಿ ವರ್ಷ  
ಕಳೆಯುತ್ತಲೇ, ಶಾಂತಾ ಮುದ್ದಾದ ಗಂಡು ಮಗುವನ್ನು ಹೆತ್ತಳು. ಇದರಿಂದ 
ನಮ್ಮ ಮನೆಯು, ಸುಖ, ಸಂತೋಷ, ನೆಮ್ಮದಿಗಳಿಂದ ತುಂಬಿದ ನಂದನ
ವನವಾಯಿತು. ಮನೆಯಲ್ಲಿ- ಇಬ್ಬರು ಚಿಕ್ಕ ಮಕ್ಕಳನ್ನು ನೋಡಿಕೊಳ್ಳಲು ಇನ್ನೊಬ್ಬರು
ಬೇಕಾಗಿತ್ತು. ಗಂಗತ್ತೆಯನ್ನು ನಮ್ಮೊಂದಿಗೆ ಇರಲು ಕರೆತಂದೆವು . ಆ ಪುಟ್ಟ ಮಕ್ಕಳ
ನಗೆ-ತುಂಟಾಟಗಳಲ್ಲಿ ಗಂಗತ್ತೆಯು, ತನ್ನೆಲ್ಲಾ ನೋವು ನಿರಾಶೆಗಳನ್ನು ಮರೆತಳು .
ಅವಳ ಮುಖದಲ್ಲಿ ಮಂದಹಾಸದ ಕಳೆ ತುಂಬಿಕೊಂಡಿತು. ಮನೆಯಲ್ಲಿ ಸದಾ
ಶಾಂತಿ, ನೆಮ್ಮದಿ ನಗು, ಸಂತೋಷ ತುಂಬಿಕೊಂಡವು. ನಾನು ಯಶೋಧಾಳನ್ನು
ಮದುವೆಯಾದ ಬಳಿಕ, ಗಂಗತ್ತೆಯು ತುಂಬಾ ಸಂಕಟ, ನೋವು, ನಿರಾಶೆಯಿಂದ
ಬಳಲುತ್ತಿದ್ದಳು. ತನ್ನ, ಮಗಳಿಗೆ ಎಂಥವನು ಸಿಗುವನೋ! ಎಂಬ ಚಿಂತೆ ಅವಳನ್ನು
ಕಾಡುತ್ತಿತ್ತು. ಅಂತೂ ಅವಳಾಸೆಯಂತೆ ನಾವಿಬ್ಪರೂ ಸತಿ-ಪತಿಗಳಾದೆವು . ಬದುಕು
ಸುಂದರವಾಯಿತು. ಗಂಗತ್ತೆಯ ಆಶೆ ಕೈಗೂಡಿತು. ಇದಕ್ಕೇ ಅಲ್ಲವೇ, ‘ವಿಧಿ
ಲಿಖಿತ’ವೆಂದು ಅನ್ನುವುದು!.

 ದಾರಿ 
‘ಸರ್!, ಎಂ.ಎಸ್.ಆಂಗಲ್ ಸಮೇತ ಕಳ್ಳರನ್ನು ಹಿಡಿದು, ಕೂಡಿ ಹಾಕಿದ್ದೀನಿ.
ಬರ್ರಿ, ಅವರನ್ನು ಪೋಲೀಸ್ರಿಗೆ ಒಪ್ಪಿಸೋಣ!’. ವರ್ಕ ಇ ನೆಸ್ಪೆಕ್ತರ್ ಸತ್ಯಪ್ಪ  
ಅವಸರದಿಂದ ಬಂದು, ಕಿರಿಯ ಇಂಜನಿಯರ್ ಕಾಳಪ್ಪನಿಗೆ ಹೇಳಿದನು. ಊಟವನ್ನು
ಅರ್ಧಕ್ಕೆ ನಿಲ್ಲಿಸಿ ಕೈತೊಳೆದು, ಸತ್ಯಪ್ಪನೊಂದಿಗೆ, ತನ್ನ ಬಾಸ್ ನನ್ನು  ಕಾಣಲು
ಹೊರಟನು. ಸಾಹೇಬರಿಗೆ ವಿಷಯ ತಿಳಿಸಿದಾಗ, ನಾನೀಗ ಎಸ್.ಈ,ಯವರನ್ನು
ಕಾಣಲು ಹೋಗಬೇಕು. ನೀವು ಹೋಗಿ, ಕಳ್ಳರನ್ನು ಪೋಲೀಸು ಸ್ಟೇಷನ್ನಿಗೆ
ಒಪ್ಪಿಸಿ’ ಎಂದು ನೆಪ ಹೇಳಿ, ಕಳಿಸಿದರು. ಕಾಳಪ್ಪ ತನ್ನ ಮೊಪೆಡ್ ವಾಹನದ
ಹಿಂದೆ, ಸತ್ಯಪ್ಪನನ್ನು ಕುಡ್ರಿಸಿಕೊಂಡು, ಸ್ಥಳಕ್ಕೆ ಹೋದನು. 12  ರಿಂದ 14  ವಯಸ್ಸಿ
ಮೂವರು ಹುಡುಗರು(ತುಡುಗರು), ಮಳೆಯಲ್ಲಿ ತೋಯಿಸಿಕೊಂಡ ಕೋಳಿಗಳ
ಹಾಗೆ ಕುಳಿತಿದ್ದರು. ‘ಸರ್! ಬೇಲಿಗೆ  ಹಾಕಿರುವ ಕಬ್ಬಿಣದ ಆಂಗಲ್ ಇಲ್ಲಿವೆ.
ನೋಡಿ ಸಾರ್!’ ಎಂದು ಸತ್ಯಪ್ಪ  ತೋರಿಸಿದನು. ಮಣ್ಣಿನ ಡ್ಯಾಮಿನ ಕೆಳಭಾಗದಲ್ಲಿ,
5 ಕಿಲೋ ಮೀಟರು ಉದ್ದದವರೆಗೆ, ರೈತರಿಂದ ವಶಪಡಿಸಿಕೊಂಡಿರುವ ಜಮೀನು, 
ಪುನಃ ರೈತರ ಪಾಲಾಗಬಾರದೆ0ಬ ಉದ್ದೇಶದಿಂದ, ಎರಡು ಇಂಚಿನ
ಆಂಗ ಲ್ ಗಳನ್ನು, ಸಮಾನ ಅಂತರದಲ್ಲಿ ನೆಟ್ಟು ಅವುಗಳಿಗೆ ಮುಳ್ಳು ತಂತಿಯನ್ನು
ಬಿಗಿಯಲಾಗಿತ್ತು. ಈ ಕೆಲಸ ಮುಗಿದು ಎರಡು ವರ್ಷಗಳಾಗಿದ್ದವು. ಹತ್ತಿರದ
ಎರಡು ಹಳ್ಳಿಯವರ, ನಿರಂತರ ಕೈಚಳಕದಿಂದಾಗಿ ಅಲ್ಲಲ್ಲಿ ಒಂದು ಸಾವಿರಕ್ಕೂ
ಹೆಚ್ಚು ಆಂಗ ಲ್ ಗಳು ರಾತ್ರಿಹೊತ್ತಿನಲ್ಲಿ ಕಳವು ಆಗಿದ್ದವು. ಈ ಕೆಲಸ ನಿರಂತರ
ಇನ್ನೂ ನಡೆದೇ ಇತ್ತು. ಕಳ್ಳರಿಗೆ ಶಿಕ್ಷೆ ಕೊಡಿಸಿದರೆ, ಮುಂದಿನವರಿಗೆ
ಎಚ್ಜರಿಕೆಯಾಗಬಹುದೆಂಬ ಕಾಳಜಿಯಿಂದ, ನಿಷ್ಠಾವಂತ, ಸರಕಾರಿ ಸೇವಕರಾದ,
ಕಾಳಪ್ಪ ಹಾಗೂ ಸತ್ಯಪ್ಪ ಈ ಕೆಲಸದಲ್ಲಿ ಉತ್ಸಾಹ ತೋರಿದರು. ‘ಲಿಂಗಸಗೂರು

ಪೊಲೀಸ್ ಸ್ಟೇಷನ್ನು ಅಲ್ಲಿಂದ 15 ಕಿಲೋ ಮೀಟರ್ ದೂರವಿದೆ. ತನ್ನ ಮೊಪೆಡ್
ವಾಹನದ ಮೇಲೆ, ಮೂವರನ್ನು ಸಾಗಿಸುವದು ಅಸಾಧ್ಯ. ತನ್ನ, ಮೇಲಧಿಕಾರಿ
ಜೀಪು  ಕೊಟ್ಟಿದ್ದರೆ ಚನ್ನಾಗಿತ್ತು. ಬಡ್ಡೀ ಮಗ ಇಂಥ ಸಮಯದಲ್ಲೂ ಸಹಾಯ
ಮಾಡುವುದಿಲ್ಲ!’ ಕಾಳಪ್ಪ, ಮನಸ್ಸಿನಲ್ಲಿಯೇ  ಗೊಣಗಿದನು. ಬಸ್ಸಿನಲ್ಲಿ  
. ಹೋದರಾಯ್ತೆಂದು, ಹುಡುಗರೊಂದಿಗೆ, ಬಸ್ ನಿಲ್ದಾಣಕ್ಕೆ ಬಂದರು. ವಿಷಯ
ತಿಳಿದ” ಅದೇ ಊರಿನ ಹಿರಿಯನೊಬ್ಬನು ಅಡ್ಡ ಬಂದು, ಇವರನ್ನ ಎಲ್ಲಿಗೆ
ಕರಕೊಂಡು ಹೊಂಟೀರಿ ಎಂದು,ಅಸಮಾಧಾನದಿಂದಲೇ ಕೇಳಿದನು. ಇರುವ
ವಿಷಯವನ್ನ ಸತ್ಯಪ್ಪ  ಹೇಳಿದನು. ‘ಅಲ್ರೀ! ಎರಡು ವರ್ಷದಿಂದ ಹಗಲು-ರಾತ್ರಿ  
ಆಂಗಲ್ ಕಳವು ಆಗ್ತಾನೇ ಅದಾವ! ಇಲ್ಲಿಯವರೆಗೆ, ಯಾರೂ ಏನೂ ಕೇಳಿಲ್ಲ .
ಪಾಪ! ಸಾಲೀ ಕಲಿಯುವ ಮಳ್ಳ ಹುಡುಗರು, ತಿಳೀದ ತಪ್ಪು  ಮಾಡ್ಯಾವ!.
ಅವರನ್ನ ಪೊಲೀಸ್ ಸ್ಟೇಷನ್ನಿಗೆ ಕರಕೊಂಡು ಹೊಂಟೀರಲ್ಲಾ  ನಿಮಗೇನಾದ್ರು  
ಬುದ್ಧಿ ಐತೇನು ಸುಮ್ನ ಬಿಟ್ಟಬಿಡ್ರಿ ಅವರನ್ನ!’ ಅವನ ಜೋರು ಧ್ವನಿಯನ್ನು
ಕೇಳಿದ ಹತ್ತಾರು ಜನ, ಗುಂಪು ಸೇರತೊಡಗಿದರು. ಸುದ್ದಿ ಕೇಳಿದ
ಹುಡುಗರ(ಅಪರಾಧಿಗಳ) ಪಾಲಕರೂ ಓಡಿ ಬಂದರು. ಹುಡುಗರನ್ನು ತಕ್ಷಣ  
ಬಿಡದಿದ್ದರೆ, ತನ್ನಮೇಲೆ ಹಲ್ಲೆಯಾಗುವದು ನಿಶ್ಚಿತವೆಂದು ಸತ್ಯಪ್ಪನಿಗೆ ಅರಿವಾಯಿತು.
ಅಪಾಯದಿಂದ ಪಾರಾಗಲು. ತಕ್ಷಣ ತನ್ನ ಮೊಪೆಡ್ ವಾಹನವೇರಿ, ಸತ್ಯಪ್ಪನೊಂದಿಗೆ,
ಲಿಂಗಸಗೂರ ಪೊಲೀಸ್ ಸ್ಟೇಷನ್ನಿಗೆ ಹೊರಟನು. ಪಿ.ಎಸ್.ಆಯ್ .ಗೆ 50 ರ
ವಯಸ್ಸಿರಬಹುದು. ಕಾಳಪ್ಪನಿಂದ ವಿವರ ತಿಳಕೊಂಡ ಬಳಿಕ, ಎಂ.ಎಸ್.ಆಂಗ ಲ್ ಗಳು  
ಕಾಣೆಯಾದ  ಬಗ್ಗೆ  ಒಂದು  ಕಂಪ್ಲೇಟ್  ಬರೆಸಿಕೊಂಡರು .“ಅಲ್ಲಿ ಕಳೆದ
ಎರಡು ವರ್ಷಗಳಿಂದ ಕಳ್ಳತನ ನಡೀತಾ ಇದೆ.ಈಗ ಕಳ್ಳರು ಯಾರು, ಎಲ್ಲಿದ್ದಾರೆ  
ಅಂತಾ ಹುಡುಕೋದು ಕಷ್ಟ .ಕಳ್ಳತನ ಮಾಡಿದವರು, ಡ್ಯಾಮಿನ ಹತ್ತಿರದ ಎರಡು
ಹಳ್ಳಿಯ ಜನ. ಆಂಗಲ್ ಬಣಮಿಯೊಳಗೆ, ಹಿತ್ತಲದಾಗ ಮುಚ್ಚಿ  ಇಟ್ಟಿರ್ತಾರ ಆ
ಹಳ್ಳಿಯ ದಳವಾಯಿಗಳ ಮುಖಾಂತರ ಡಂಗುರ ಹೊಡಸ್ತೀನಿ, ‘ಡ್ಯಾಮಿನ ಆಂಗಲ್_
ಯಾರರ ಬಳಿ ಇದ್ದರ, 3  ದಿನದೊಳಗ, ದಳವಾಯಿ ಮನಿ ಮುಂದ ತಂದ
ಹಾಕಬೇಕು. ಒಂದು ವ್ಯಾಳೆ, ಯಾರ ಮನ್ಯಾಗರ ಕಬ್ಬಿಣದ ಆಂಗಲ್ ಕಂಡ
ಬಂದ್ರ ಪೊಲೀಸ್ ಸ್ಟೇಷನ್ಗೆ ತಂದು,ಮುಕಳಿ ಎಲುಬು ತಗೀತಾರ ಹುಷಾರ್!’
ಹೀಗಂತಾ, ಪೊಲೀಸ ಡಂಗುರ ಹೊಡಸ್ತೀನಿ’ ನಾ ಈಗ ಒಬ್ಬ  ಪೆದೇನ ಆ
ಹಳ್ಳಿಗಳಿಗೆ ಕಳಸ್ತಿನಿ. ಅವರ ಖರ್ಚಿಗೆ ಒಂದು ನೂರು ರೂಪಾಯಿ ಕೊಡ್ರಿ
ಎಂದು  ಅನ್ನುತ್ತಾ , ಪಿಸಿಯೊಬ್ಬನನ್ನು ಕರೆದರು. ಕಾಳಫ್ಪ ಪಿಸಿಗೆ ನೂರು ರೂಪಾಯಿ  
ಕೊಟ್ಟನು. 10  ದಿವಸ ಬಿಟ್ಟು ಬರ್ರಿ ನೋಡೋಣ!’ ಎಂದು ಪಿ.ಎಸ್.ಆಯ್
ಅನ್ನುತ್ತಾ, ಕೇಸು ದಾಖಲು ಮಾಡಿಕೊಳ್ಳಲು, ಕ್ಲರ್ಕಗೆ ತಿಳಿಸಿದರು. ಕಾಳಪ್ಪನು

ಅಂದ ದಾರಿ ಹಿಡಿದು ಮನೆಗೆ ಬಂದಾಗ, ಮೂರು ಗಂಟೆಯಾಗಿತು. ಬಳಿಕ
ಸುಮಾರು ಎಂಟುನೂರು ಆ0ಗ ಲ್ ಗಳು  ಪೊಲೀಸ್ ಠಾಣೆಯಲಿ ಜಮಾ ಆಗಿದ್ದವು .
ಅವುಗಳ ಬಗ್ಗೆ  ರಸೀದಿ ಪತ್ರವನ್ನು, ಠಾಣೆಯಿಂದ ಪಡೆದನು. ಬಯಲಿನಲ್ಲಿ ಬಿದ್ದಿದ್ದ  
ಎಲ್ಲಾ ಆಂಗ ಲ್ ಗಳನ್ನು, ಸ್ಟಾಕ್ ರೂಮಿನಲ್ಲಿಡಲು, ಕೂಲಿಗಾಗಿ  ಕಾಳಪ್ಪ  ಇನ್ನೂರು  
, ರೂಪಾಯಿಕೊಡಬೇಕಾಯಿತು. ಕೇಸು ಮುಗಿಯುವತನಕ  ಆಂಗಲ್  ಪೋಲಿಸ್  
ಕಸ್ಟಡಿಯಲ್ಲಿ ಇರಬೇಕೆಂಬುದು ನಿಯಮ. ಮುಂದೆ  ನ್ಯಾಯಾಲಕ್ಕೆ ಕೇಸು
ದಾಖಲಾಯಿತು. ಸರ್ಕಾರಿ ವಕೀಲನನ್ನು, ಹಿಡಿಯಬೇಕಾಯಿತು ಅವನ  ಕಾಟ
ಶುರುವಾಯ್ತು. ಕಾಗದ ಪತ್ರ  ತಯಾರಿಸಲು, ಕೇಸು ದಾಖಲು ಮಾಡಲು ಅಂತಾ
500 ರೂಪಾಯಿ ಕೊಡಬೇಕಾಯ್ತು. ವಿಚಾರಣೆಗೆ, ತಿಂಗಳಿನಲ್ಲಿ, ಒಂದೆರಡು
ಬಾರಿ, ನ್ಯಾಯಾಲಯಕ್ಕೆ ಅಲೆದಾಡಬೇಕಾಯ್ತು. ಒಂದು ವರ್ಷ ಕಳೆಯುವದರಲ್ಲಿತ್ತು.
ಕಾಳಪ್ಪನಿಗೆ 58 ತುಂಬಿದ ಕಾರಣ, ನಿವೃತ್ತನಾಗಿ ಮುಕ್ತನಾದನು. ಕಾಳಪ್ಪನಿಗೂ
ಭ್ರಷ್ಟತೆಯಿಂದ  ತುಂಬಿದ ವ್ಯವಸ್ಥೆಯಲ್ಲಿ ಮುಂದುವರೆಯುವದು ಸಾಕಾಗಿತ್ತು.
ನಿವೃತ್ತನಾದದ್ದು ಸಮಾಧಾನವಾಗಿತ್ತು. ತನ್ನ  ಕೆಲಸಗಳ ಚಾರ್ಜ ನುಂಗಶೆಟ್ಟಿ ಸಹಾಯಕ  
ಇಂಜನಿಯರಿಗೆ ಒಪ್ಪಿಸಿದ್ದನು . ಮುಂದೆ  ಮೂರ್ನಾಲ್ಕು  ತಿಂಗಳಲ್ಲಿ , ಕಛೇರಿಯಿಂದ
ಒಂದು ಪತ್ರ ಬಂತು. ಲಿಂಗಸಗೂರಿಸ  ಪೋಲಿಸ್  ಠಾಣೆಯಲ್ಲಿದ್ದ ,ಆಂಗಲ್   
ಕಳವಿನ ಪ್ರಸಂಗದ  ಕೇಸು ಮುಕ್ತಾಯವಾಗಿದ್ದು, ಅಲ್ಲಿ ಪೋಲಿಸ್  ವಶದಲ್ಲಿದ್ದ,
ಎಂ.ಎಸ್,ಆಂಗಲಗಳನ್ನು ಕಛೇರಿಯ ವಶಕ್ಕೆ ತೆಗೆದುಕೊಳ್ಳಲು  ಸಹಿ  ಮಾಡುವುದಕ್ಕಾಗಿ  
ಖುದ್ದಾಗಿ ಬರಬೇಕೆಂದು ಪತ್ರದಲ್ಲಿ ತಿಳಿಸಲಾಗಿತ್ತು . ಕಾಳಪ್ಪ  ಮೊದಲು ಕಛೇರಿಗೆ
ಹೋಗಿ, ಬಳಿಕ ನುಂಗಶೆಟ್ಟಿಯ ಜೊತೆ, ಲಿಂಗಸಗೂರಿಗೆ ಹೋದನು . 
ನೂರು ಅಂಗಲಗಳನ್ನು, ಪುನಃ ನನ್ನ ತಾಬಾಕ್ಕೆ ತೆಗೆದುಕೊಂಡಿದ್ದೇನೆ  ಎಂದು
ದಾಖಲೆಗೆ ಸಹಿಮಾಡಿದನು. ಬಳಿಕ ಅವುಗಳನ್ನು ನುಂಗಶೆಟ್ಟಿಗೆ  ಒಪ್ಪಿಸಿದ್ದೇನೆ  ಎಂದು ಕಾಳಪ್ಪ  ಸಹಿ  ಮಾಡಿದನು.  
ನನ್ನ  ವಶಕ್ಕೆ  ತಗೊಂಡಿದ್ದೇನೆ . ಎಂದು ನುಂಗಶೆಟ್ಟಿಯು, ಪ್ರತ್ಯೇಕವಾಗಿ ಬರೆದು  ಸಹಿ  ಮಾಡಿ , ಕಾಳಪ್ಪನಿಗೆ  ಒಪ್ಪಿಸಿದನು .ಈ  ಕೇಸು   
ಮುಕ್ತಾಯವಾಗುವ ಬಗ್ಗೆ  ನುಂಗಶೆಟ್ಟಿಗೆ ಮೊದಲೇ ಗೊತ್ತಾಗಿದ್ದುದರಿಂದ, ಮುನ್ನಾದಿನ,
ತನ್ನ  ಸಹಾಯಕ, ವೆಂಕಟೇಶನೊಂದಿಗೆ ಲಿಂಗಸಗೂರಿಗೆ ಹೋಗಿ, ವ್ಯವಹಾರವನ್ನು
ನಿರ್ಧರಿಸಿಕೊಂಡು ಬಂದಿದ್ದನು. ಸರಕಾರಿ ಟಿಪ್ಪರಿನಲ್ಲಿ, ನಾಲ್ಕಾರು ಜನ
ಕೂಲಿಯವರು, ಗೊದವ್ ನಿನಿಂದ ಆಂಗಲ್ ಗಳನ್ನು ತುಂಬಿದರು . ಪೊಲೀಸರಿಗೆ
ಒಂದಿಷ್ಟು ರೂಪಾಯಿಗಳನ್ನು  ಕೊಟ್ಟು ಟಿಪ್ಪರಿನಲ್ಲಿ ಕುಳಿತು  ವೆಂಕಟೇಶನು  ಮೊದಲೇ
ಗೋತ್ತುಪಡಿಸಿದ  ಗಜರಿ ಅಂಗಡಿಯ ಗೊದೌನಿಗೆ ಹೊರಟನು. ಕಾಳಪ್ಪನನ್ನು  
ಕರೆದುಕೊಂಡು, ನುಂಗಶೆಟ್ಟಿ  ‘ಡಿಲಕ್ಸ್  ಹೊಟೆಲ್ಲಿಗೆ ಹೊರಟನು. ಆಗ ಮಧ್ಯಾಹ್ನ
ಊಟದ ಸಮಯವಾಗಿತ್ತು. ತನಗಾಗಿ ರಾಯಲ್ ಚಾಲ್ಲೆಂಜ್ ವಿಸ್ಕಿ  ಮತ್ತು
ಕಾಳಪ್ಪನಿಗಾಗಿ  ಕಿಂಗ್  ಫಿಷರ್  ಬೀರು ತರಿಸಿದನು. ಬೇಡವೆಂದು ಎಷ್ಟೇ ಆಗ್ರಹಿಸಿದರೂ,
ಬೀರು ಕುಡಿಯಲೇ ಬೇಕೆಂದು ಕಾಳಪ್ಪನಿಗೆ ಆಗ್ರಹಿಸಿದನು. ವ್ಹಿಸ್ಕಿ ನಿಧಾನವಾಗಿ
ತಲೆಗೇರುತ್ತಿದ್ದಂತೆ, ನುಂಗಣ್ಣನ ಮಾತುಗಳು ತೊದಲು-ತೊದಲಾಗಿ
ಅಸ್ಪಷ್ಟವಾಗತೊಡಗಿದವು. ಅಷ್ಟರಲ್ಲಿ. ವೆಂಕಟೇಶ ಬಂದು, ಹತ್ತು ಸಾವಿರ
ರೂಪಾಯಿಗಳನ್ನು ನುಂಗಶೆಟ್ಟಿಗೆ ಕೊಟ್ಟನು. ಡ್ರೈವರನನ್ನು ಕರೆದುಕೊಂಡು
ಊಟಮಾಡಲು ತಿಳಿಸುತ್ತಾ, ವೆಂಕಟೇಶನಿಗೆ  500  ರೂಪಾಯಿಕೊಟ್ಟು ಕಳಿಸಿದನು.
‘ಕಾಳಪ್ಪ  ನಿಮ್ಮ ಸರ್ವೀಸಿನುದ್ದಕ್ಕೂ ಬರೀನೇರ ಗೆರೆಯಲ್ಲಿ ನಡೆದಿರಿ, ಇದರಿಂದಾಗಿ 
ನೀವು  ‘ಗುಡ್  ಫಾರ್ ನಥಿಂಗ್ ‘ ಎಂಬ ಹೆಸರು ಪಡೆದಿರಿ. ಮೂವತ್ತು ವರ್ಷ
ಸರ್ವೀಸ್ ಮಾಡಿದಿರಿ!, ಏನೂ ಗಳಿಸಲಿಲ್ಲ!. ಮನುಷ್ಯನಿಗೆ ಪ್ರಾಮಣಿಕತೆ ಬೇಕು 
ನಿಜ! ಆದರೆ ಅದರ ಜೊತೆ ಹಣದ ಬಲಾನೂ ಇದ್ದರೆ, ಸಮಾಜದಲ್ಲಿ ಒಂದು
ಇಮೇಜು; ಅಸ್ಥಿತ್ವ ಇರುತ್ತೆ. ಈ ಕಳವಿನ ಕೇಸಿಗಾಗಿ ನೀವೆಷ್ಟು ಹೈರಾಣಾಗಿಲ್ಲ!
ಸಾವೀರಾರು ರೂಪಾಯಿಗಳನ್ನು ನಿಮ್ಮ ಸ್ವಂತದ್ದು ಖರ್ಚುಮಾಡಿದಿರಿ ಕಳ್ಳರನ್ನು
ಹಿಡಿದು, ಊರ ಜನರಿಂದಲೇ ಛೀಮಾರಿ ಹಾಕಿಸಿಕೊಂಡಿರಿ! ಇರಲಿ ಬಿಡಿ. ಮನುಶ್ಯ  
ಸ್ವಭಾವಗಳನ್ನು ಬದಲಿಸೋಕೆ ಆಗೋಲ್ಲ!. ಈಗ ನಿಮ್ಮ ಸರ್ವೀಸ್ ಮುಗಿದೇ
ಹೋಗಿದೆ ಮಾತಾಡಿ ಪ್ರಯೋಜನನವೇನು ನಾನು ಎಲ್ಲಾ ಆಂಗಲ್ ಮಾರಿ
ಬಿಟ್ಟೆ. ನನ್ನ ತಾಬಾದಲ್ಲಿವೆ ಅಂತಾ ಲೆಕ್ಕಕ್ಕೆ ತೋರಿಸಿದ್ದೇನೆ. ಅವುಗಳನ್ನೆಲ್ಲಾ,
ಪುನಃ ಕಿತ್ತಿದ ಜಾಗಾದಲ್ಲಿ ಕೂಡ್ರಿಸಿದೆನು ಅಂತಾ ಎನ್.ಎಂ.ಆರ್. (ದಿನಗೂಲಿಯ
ವೇತನ ಪಟ್ಟಿ) ತುಂಬಿ, ಕನಿಷ್ಟ 25,000  ರೂಪಾಯಿಗಳನ್ನು ಸಂದಾಯ
ಮಾಡಿಕೊಳ್ಳುತ್ತೇನೆ. ಇವತ್ತು ಪೋಲೀಸ್ ಗೊದೌನಿನಲ್ಲಿ ಆಂಗಲ್ ಟಿಪ್ಪರಿಗೆ ತುಂಬಿದ,
ಖರ್ಚನ್ನು , ಆಂಗಲ್ ಖರೀಸಿದ ಪಾರ್ಟಿಯೇ ಕೊಟ್ಟಿದ್ದಾನೆ! ನಾಮಕ್ಕೆ ವಾಸ್ತೆ,
ನಮ್ಮ ಆಫೀಸಿನ ಟಿಪ್ಪರ್ ತಂದಿದ್ದೇನೆ. ನಮ್ಮ ಡ್ರೈವರಿಗೆ ನೂರಿನ್ನೂರು ಕೊಟ್ರೆ  
ಅವನೂ, ಬಾಯಿ ಮುಚ್ಗೊಂಡು, ಸುಮ್ಮನಿರ್ತಾನೆ!. ನನ್ನ ಸಹಾಯಕ (ವರ್ಕ
ಇನ್ಸೆಕ್ಪ್ಟರ್) ವೆಂಕಟೇಶನಿಗೆ, ಒಂದೆರಡು ಸಾವೀರ ಕೊಟ್ರೆ ಆಯ್ತು!, ಅವನೂ
ಖುಷಿ  ಇರ್ತಾನೆ.ನನಗೆ , ದಿನಾಲೂ ಆಫೀಸಿನಲ್ಲಿ  ಚಿಲ್ರೆ ಖರ್ಚು ಬರ್ತಾವೆ.
ನಾನು ಧಾರಾಳವಾಗಿ ಖರ್ಚು ಮಾಡ್ತೀನಿ. ಎಲ್ರೂ ನನಗೆ ಗೌರವ ಕೊಡ್ತಾರೆ.
ಕಾಳಪ್ಪ  ಒಂದು ಮಾತು ನೆನಪಿಟ್ಟುಕೋ!. ಈ ಪ್ರಾಮಾಣಿಕತೆ, ಸತ್ಯ, ಆದರ್ಶ 
ಅನ್ನುವ ಇವೆಲ್ಲ, ಇಂದಿನ ಕಾಲದಲ್ಲಿ, ಶೋ ಕೇಸಿನಲ್ಲಿಡೋ ಅಂದದ ವಸ್ತುಗಳು!.
ಏನಿದ್ರೂ ಅಧಿಕಾರ ಇದ್ದಾಗ, ನಾಲ್ಕು ಕಾಸು ಮಡ್ಕೋ  ಬೇಕು!. ಅಧಿಕಾರ
ಕಳೆದುಕೊ0ಡ ಗಂಡಸು, ಹರೆಯ ಕಳೆದಕೊಂಡ ಸೂಳೆ ಇಬ್ರೂ ಸಮ!. ಇರ್ಲಿ,
ಈ ಕೇಸಿನ ಸಲುವಾಗಿ, ನಿನ್ನ ಸ್ವಂತ ಹಣ ಖರ್ಚುಮಾಡಿದ್ದೀಯಾ  ತಗೋ!’
ಎಂದು ಸಾವೀರ ರೂಪಾಯಿ ಕೊಡಲು ಮುಂದಾದನು. ‘ನುಂಗಶೆಟ್ಟಿ, ಬಹಳ

ಕಷ್ಟ ಪಟ್ಟು. ಇಲ್ಲಿಯವರೆಗೆ ನನ್ನ ಪ್ರಾಮಣಿಕತೆ, ಆದರ್ಶ ಕಾಪಾಡಿಕೊಂಡು
ಬಂದಿದ್ದೇನೆ. ಕೊನೆಯ ಗಳಿಗೆಯಲ್ಲಿ ಇದನ್ಯಾಕೆ ಮಾರಿಕೊಳ್ಳಲೀ, ದಯವಿಟ್ಟು
 ಬೇಡ’ ಎಂದು ನಿರಾಕರಿಸಿದನು ಹೊರಗೆ ಬಂದಾಗ, ನುಂಗಶೆಟ್ಟಿಯ ಕಾರು,
ಹೊರಡಲು ಸಿದ್ಧವಾಗಿತ್ತು. ಅವನು ಕಾಳಪ್ಪನಷ್ಟೇ ಅಧಿಕಾರ ಹೊಂದಿದ್ದ, ಸಹಾಯಕ
ಇಂಜನಿಯರ್’, ಸ್ವಂತದ ಕಾರು ಖರೀದಿಸಿದ್ದಾನೆ! ಕಾಳಪ್ಪ ಇಂದಿಗೂ ತನ್ನ
ಹಳೆಯ ಮೊಪೆಡ್ ಮೇಲೆ ಓಡಾಡುತ್ತಿದ್ದಾನೆ. ತಾನು ನಡೆದು ಬಂದ ‘ದಾರಿ’ಯನ್ನು
 ಮೆಲಕು ಹಾಕುತ್ತಾ, ತನ್ನ ಬದುಕಿನಲ್ಲಿ ನೆಮ್ಮದಿ ಇದೆ ಅಂದುಕೊಳ್ಳುತ್ತಾ, ಮನೆಗೆ
ಹೊರಟನು.
 ಕೊಲೆ
ದಸರಾ ಹಬ್ಬದಲ್ಲಿ  ಮೂರು ದಿವಸ ಸಾರ್ವಜನಿಕ ರಜೆ ದೊರೆತದ್ದರಿಂದ,
ಹುಟ್ಟಿದೂರಿಗೆ ಹೊರಟೆ. ಬಾಲ್ಯದಲ್ಲಿ ನಾನು ಕಂಡ ಹಳ್ಳಿ ಬದಲಾಗುತ್ತ ಸಾಗಿದೆ.
ಪಂಚಾಯತ್ ರಾಜ್ ಆದ ಬಳಿಕ, ಕುಡಿಯುವ ನೀರು,  ಶಾಲಾ  ಕಟ್ಟಡ ,
ಶೌಚಾಲಯ….ಮೂಲಭೂತ ಸೌಕರ್ಯಗಳು ದೊರೆತಿರುವುದನ್ನು  ಕಂಡು ಮನಸ್ಸಿಗೆ  
ಸಮಾಧಾನವೆನಿಸಿತು ಮುಂಜಾನೆ ಹತ್ತು ಗಂಟೆಯ ಸಮಯ ಹಳ್ಳಿ ಜನ , ದನ
ಕರುಗಳಿಲ್ಲದೆ   ಬಿಕೋ ಅನ್ನುತ್ತಿದೆ. ಮನೆಯ ಅಂಗಳಕ್ಕೆ ಬಂದಾಗ, ತಲೆಬಾಗಿಲಿಗೆ
 ಹಾಕಿದ್ದ ಚಿಲಕ ಕಂಡು ಗಾಬರಿಯಾಯ್ತು. ತಾನು ಬರಲಿರುವ ಸುದ್ದಿ ,ಅಪ್ಪ  ಅವ್ವನಿಗೆ
  ಬಹುಷಃ ಗೊತ್ತಿಲ್ಲ. ಗೊತ್ತಾಗಿದ್ದರೆ ಹೊಲಕ್ಕೆ ಹೋಗುತ್ತಿರಲಿಲ್ಲವೇನೋ
ನಾನು ಬಂದದ್ದು ಗೊತ್ತಾಗಿ,  ತಂಗಿ  ಶಾಂತ , ಪಕ್ಕದ  ಮನೆಯಿಂದ  ಜಿಂಕೆಯಂತೆ  
ಓಡಿ ಬಂದಳು. ‘ಯಾವಾಗ ಬಂದೆ,ಅಣ್ಣಾ’ ಅನ್ನುತ್ತಾ ಸಂಭ್ರಮದಿಂದ, ಕೈಯೊಳಗಿನ
ಹ್ಯಾಂಡ್ ಬ್ಯಾಗ್ ತಗೊಂಡು, ಬಾಗಿಲು ತೆರೆದು,ಒಳ ನಡೆದಳು. 
ನಡೆಯಬೇಕೆನ್ನುವಾಗ, ‘ಅಣ್ಣಾ ಒಂದ್ನಿಮಿಷ ಇರು,ಕಾಲಿಗೆ ನೀರು ತರ್ತೀನಿ’ , 
ಅನ್ನುತ್ತಾ  ದೊಡ್ಡ ಚಂಬಿನ ತುಂಬಾ ನೀರು ತಂದಳು. ಚೊಂಬು ನನ್ನ ಕೈಗೆ
ಕೂಡದೇ ಎದುರಿಗೆ ನಿಂತು ಬಾಗಿ ಕಾಲಿಗೆ ನೀರೆರೆಯುವಾಗ, ಆಕಸ್ಮಿಕವಾಗಿ,
ಜಂಪರಿನೊಳಗಿಂದ, ಬಿರಿದು ಹಿರಿದಾಗುತ್ತಿದ್ದ ಮೊಲೆಗಳ ಮೇಲ್ಭಾಗ  ಕಂಡು  
ಮನಸ್ಸು  ಕದಡಿ, ರಾಡಿಯಾಯಿತು ಅದನ್ನೆಲ್ಲ  ತೋರಗೊಡದೆ,’ಪಕ್ಕದ ಮನೆಯಲ್ಲಿ
ಎನ್ಮಾದ್ದಿದ್ದ್  ಕೊಂಚ ಅಸಹನೆಯಿಂದಲೇ ಕೇಳಿದೆ. ಅವರ ಮನೇಲಿ ಬಣ್ಣದ
ಟಿ,ವಿ. ಐತೆ  ಪಿಕ್ಜರ್ ನೋಡ್ತಿದ್ದೆ. ನಾನೂ ಹೊಲಕ್ಕೆ ಬರ್ತೀನಿ’ ಅಂದೆ, ಅವ್ವ
ಬ್ಯಾಡ ,ಕೊಡು “ತಗೊಳ್ಳು ಹುಡುಗಿ,ಬಿಸಿಲಿಗೆ ಕಪ್ಪ ಆಗ್ತಿ ಮನೇಲೇ ಇರು’ 

ಅಂದ್ರು ಒಬ್ಪಳೀಗೇ ಬೇಜಾರು, ಅದಕ್ಕೇ…’ ಶಾಂತಾ ಕಳೆದ ವರ್ಷ
ಎಸ್.ಎಸ್.ಎಲ್.ಸಿ. ಪಾಸಾಗಿದ್ದಾಳೆ. ಮುಂದೆ ಓದಿಸಲು, ಹತ್ತಿರದಲ್ಲಿ ಕಾಲೇಜುಗಳಿಲ್ಲ.
ಮನೆಯ ಆರ್ಥಿಕ ಪರಿಸ್ಥಿತಿಯೂ ಸರಿಯಲ್ಲ. ‘ಅಕ್ಚಕ್ಕೂ ಅವಳು ಡಿಗ್ರೀ ಪಾಸಾಗಿ
ನೌಕರಿ ಮಾಡಬೇಕಾಗಿಲ್ಲ. ಒಳ್ಳೆಯ ಸಂಬಂಧ ಹುಡುಕಿ ಆದಷ್ಟು ಬೇಗ ಅವಳ
ಮದುವೆ ಮಾಡುವ ಆತುರ ಅಪ್ಪ-ಅಮ್ಮನಿಗೆ. ಇತ್ತೀಚೆಗೆ ಹಳ್ಳೀಲಿ ವಾತಾವರಣ
ಕೆಟ್ಟು ಹೋಗ್ತಾ ಇದೆ. ಹರೆಯದ ಹುಡಿಗೆಯರು ಹೊರಗೆ ಹೊರಟರೆ ಸಾಕು, _
ಪೋಲಿ ಹುಡುಗರಿಗೆ ತುಂಬಾ ಖುಷಿ. ಸಿಳ್ಳೇ ಹಾಕೋದು ಕಣ್ಣು ಮಿಟಕಿಸಿ, ಸನ್ನೆ
ಮಾಡೋದು, ಲವ್ ಸಾಂಗ್ ಹಾಡೋದು…ಏನೆಲ್ಲ ತರ್ಲೆ ಸುರು ಮಾಡ್ತಾರೆ.
ಪಾಪ! ಆಶೆಗೆ ಬಿದ್ದು, ದಾಸರ ಶರಣಪ್ಪನ ಮಗಳು ಯಾವನ ಹಿಂದೋ ಓಡಿ
ಹೋಗಿ, ಒಂದು ವರ್ಷ ಆದ್ರೂ ಪತ್ತೆನೇ ಇಲ್ಲ! ಈ ಘಟನೆ ಆದ್ಮೇಲೆ, ಅಪ್ಪ-
ಅಮ್ಮ ಶಾಂತಾನ ಮೇಲೆ ಬಿಗಿ ಕಾವಲು ಇಟ್ಟಿದ್ದಾರೆ. ಶಾಂತಾ ಬಿಸಿ ರೊಟ್ಟಿ
ಮಾಡಿ ಮೊಸರು, ಗುರೆಳ್ಳು ಚಟ್ನಿ, ಬದನಿಕಾಯಿ ಪಲ್ಲೆ ಹಚ್ಜಿ ಊಟ ಮಾಡಿಸಿದಳು.
ಊಟ ಚನ್ನಾಗಿತ್ತು, ಮೇಲೆ ಪ್ರಯಾಣದ ಆಯಾಸ ಬೇರೆ. ಪಡಸಾಲೆಯಲ್ಲಿ
ಮಲಗಿದ ಕೂಡ್ಲೆ ಗೊರಕಿ ನಿದ್ದಿ ಶುರುವಾಯ್ತು, ಸಂಜೆಯಾಗುತ್ತಿದ್ದಂತೆ, ದನ,
ಜನ ಸಾಲು ಸಾಲಾಗಿ ಊರು ಸೇರಿಕೊಳ್ಳಲಾರಂಭಿಸಿದರು. ಹಕ್ಕಿಗಳು ಸಹ, ತಮ್ಮ
ಸುರಕ್ಷಿತ ಜಾಗಗಳಿಗೆ, ದೂರವನ್ನು ಲೆಕ್ಕಿಸದೇ ಹಾರಿ ಹೋಗಲಾರಂಭಿಸಿದವು .
ಅಪ್ಪನ ತಲೆಮೇಲೆ ಮೇವಿನ ಹೊರೆಯಿದ್ದರೆ. ಅವ್ವನ ತಲೆ ಮೇಲೆ ಕಟ್ಟಿಗೆಯ
ಹೊರೆಯಿತ್ತು. ಮಗನನ್ನು ಕಂಡು, ತಾಯಿಯ ಮುಖ ಊರಗಲವಾಯಿತು.
‘ಯಾವಾಗ ಬಂದೆ ಮಗಾ” ನೀ ಬರೂದು ಗೊತ್ತಾಗಿದ್ರೆ, ನಾ ಹೊಲಕ್ಕೆ ಹೋಗ್ತಿದ್ದಿಲ್ಲ.
ಇರ್ಲಿ ಬಿಡು. ಶಾಂತಾ ಬಿಸೆ ರೊಟ್ಟಿ ಮಾಡಿಕೊಟ್ಟಿದ್ದಳಿಲ್ಲ ಆಕ್ಕಿಯ ಅನ್ನ
ಇರಲಾರದ್ದಕ್ಕೆ, ನಿನ್ನ ಹೊಟ್ಟಿ ತುಂಬಿತೋ ಇಲ್ಲೋ’!. ‘ಅವ್ವಾ ನಾನು ಹೊಟ್ಟೀ
ತುಂಬಾ ಊಟಾ ಮಾಡೀನಿ, ನೀ ಏನೂ ಚಿಂತೀ ಮಾಡಬ್ಯಾಡಾ. ಮೊದಲ
ನೀವಿಬ್ರೂ ಕೈ ಕಾಲು ಮುಖ ತೊಳಕೊಳ್ರಿ . ಎಲ್ಲಾರೂ ಚಹಾ ಕುಡಿಯೂಣು.’
ನನ್ನ ಮಾತು ಕೇಳಿ, ಅವ್ವನಿಗೆ ತುಂಬಾ ಖುಷಿಯಾಯ್ತು. ಚಹಾ ಕುಡೀತಾ, ಅವ್ವ
 ನಿನ್ನೆ ನಿನಗ ಕಲಿಸಿದ ಗುರಪ್ಪ ಮಾಸ್ತರು ಮನಿಗೆ ಬಂದಿದ್ರು ಅವರ ನೆದರಿನಾಗ,
ಒಂದು ವರ ಅದಾನಂತ! ಅವಗ ಸರಕಾರೀ ಸಾಲ್ಯಾಗ ಮಾಸ್ತರ ನೌಕರಿ ಬಂದು
ಮೂರು ವರ್ಷ ಆಗ್ಯಾವಂತ! ಒಬ್ದನ ಮಗಾ ಅಂತ. ಹನ್ತೆರಡು ಸಾವೀರ ಪಗಾರ
ಐತಂತ!. ಮೂರ್ನಾಲ್ಕೆಕೆರೆ ಹೊಲಾನೂ ಆದಾವಂತ! ತಂದಿ ಇಲ್ಲಂತ, ತಾಯಿ
ಇದ್ದಾಳಂತ. ಅವರ್ದು ಇಲ್ಲೇ ಹೊದ್ಲೂರಂತೆ! “ನಿಮ್ಮ ಶಾಂತಾಗ ಒಳ್ಳೆಯ ವರ!.
ಹುಡುಗ ಒಪ್ಪಿಗೊಂಡ್ರ ಲಗೂನ ಅಕ್ಕೀ ಕಾಳು ಹಾಕಿ ಬಿಡ್ರಿ. ಬೆಳೆದ ಹೆಣ್ಣು ಮಕ್ಕಳ್ನ
ಬಾಳ ದಿವಸ ಮನಾಗ ಇಟ್ಗೊಂಡು ಕುಂದ್ರುದು ಛಲೋ ಅಲ್ಲ!” ಅಂತ ಹೇಳಿದ್ದು.

ಅವರು ಮನ್ಯಾಗೇ ಇರ್ತೀನಿ ಅಂದಾರ. ನೀ ಹೋಗಿ ಅವರ್ನಿಷ್ಟು ಭೇಟಿಯಾಗಿ 
ವಿಚಾರಿಸಿಕೊಂಡು ಬಾ’ ಅಂದಳು. 
ಗುರಪ್ಪ ಮಾಸ್ತರು ಬಾಳ ಒಳ್ಳೇ ಸ್ವಭಾವದವರು. ಅವರಿಗೆ ನನ್ನ ಮ್ಯಾಲೆ
ಬಾಳ ಜೀವ. ನಾನು ಎಸ್.ಎಸ್.ಎಲ್.ಸಿ. ಪರೀಕ್ಷೆದಾಗ ನೂರಕ್ಕ  ಮಾರ್ಕ್ಸ್
ತಗೊಂಡದ್ದಕ್ಕ, ಬಾಳ ಖುಷಿಯಾಗ್ಯಾರ. ಅವರು ರಿಟೈರು ಆದ ಮ್ಯಾಲ, ಹೊಲಾ
ಮನೀ ನೋಡ್ಕೋತ, ಹೆಚ್ಚಾಗಿ ಊರಾಗ ಇರತಾರ. ನಾನು ಅವರ ಪಾದ ಮುಟ್ಟಿ
ನಮಸ್ಕಾರ ಮಾಡಿ, ಅವರ ಎದುರಿಗೆ ಕೂತೆ. ‘ನಿನ್ನ ನೌಕರಿ ಹ್ಯಾಂಗ ನಡೆದದಪ್ಪಾ 
ಕಂದಾಯ ಇಲಾಖೆ ಅಂದ ಬಳಿಕ ಕೇಳೊದೇನು!. ಸಾಕಷ್ಟು ಆಮದನೀನೂ ಇರ್ತದ
ಇರ್ಲಿ, ನಿನಗೊಂದು ಕಿವಿ ಮಾತು ಹೇಳ್ತೀನಿ. ಯಾವತ್ತೂ ಮರೀ ಬ್ಯಾಡ ನೀ
ರೊಕ್ಕದ ಬೆನ್ನು, ಹತ್ತಿ ಹೋಗಬ್ಯಾಡ. ರೊಕ್ಕದ ಆಶೇಕ, ಕಾಯ್ದೆ-ಕಾನೂನು ಕಡೆಗಣಿಸಿ,
ಯಾವ ಕೆಲಸಾನೂ ಮಾಡಬ್ಯಾಡ. ಶಕ್ಯ ಇರುವಷ್ಟು, ಕಾಯ್ದೆ ಮಿತಿಯೊಳಗ,
ಕೆಲಸ ಮಾಡು. ಬಡವರಿದ್ದರ ಅವರಿಂದ ಏನೂ ನಿರೀಕ್ಷೆ ಮಾಡದ, ಮೊದಲು
ಅವರ ಕೆಲಸಾ ಮಾಡಿಕೊಡು. ‘ಧರ್ಮೋ ರಕ್ಷತಿ, ರಕ್ಷಿತಸ್ಯ’ ಈ ಮಾತನ್ನ ಎಂದೂ
ಮರೀ ಬ್ಯಾಡ.’ ಆಯ್ತು ಗುರುಗಳೇ! ನಿಮ್ಮ ಮಾತು ಅಕ್ಷರ ಸಹ ಪಾಲಿಸ್ತೀನಿ.’
ಮಾಸ್ತರರ ಹೆಂಡತಿ ಚಹಾ ತಂದುಕೊಟ್ಟಳು. ಷೂಜ್ಯ ಭಾವನೆಯಿಂದ ಆ ಮಾತೆಗೂ
ನಮಸ್ಕರಿಸಿದೆ. ಶೇಖರ, ಹೊದ್ಲೂರಿಗೆ ನನ್ನ ಸಣ್ಣ ಮಗಳ್ನ ಕೊಟ್ಟೀನಿ, ಮೊನ್ನೆ
ಮಗಳ ಹಂತೇಕ ಹೋಗಿದ್ದ. ಆ ಊರಾಗ, ಮಾದೇವ ಅಂತಾ ಒಬ್ಪ ವರ
ಅದಾನ. ಈಗ ಮಾಸ್ತರ ನೌಕರೀ ಮಾಡಾಕ ಹತ್ತಿ ಮೂರು ವರ್ಷ ಆದುವು.
ಒಬ್ಪನೇ ಮಗ. ಸ್ವಲ್ಪ ಹೊಲಾ ಮನೀನೂ ಉಂಟು. ನಿಮ್ಮ ತಂಗೀಗೆ ತಕ್ಕ ವರ
ಏನಪ್ಪ  ಇಬ್ಬರದೂ ಶಿವಾ-ಪಾರ್ವತೀ ಜೋಡೀ ಆಧಾಂಗ ಆಗ್ತದೇನಪಾ!. ನೀ
ಹೂಂ ಅಂದ್ರ  ನಾಳೆನೇ ಅವರನ್ನ ಕರಿಸ್ತೀನಿ’. ಅವರ ಮಾತು ಕೇಳಿ ನನಗೂ
ಬಾಳ ಖುಷಿಯಾಯ್ತು. ‘ಗುರುಗಳೇ! ನಾ ಹ್ಯಾಂಗೂ ಇನ್ನ ಎರಡು ದಿವಸ
ಇರ್ತೀನಿ. ನಾಳಿಗೆ ಕರಸೇ ಬಿಡ್ರಿ’ ಮಾಸ್ತರು ಮೊದಲು ತಮ್ಮ ಮಗಳ ಮನಿಗೆ
ಪೋನು ಮಾಡಿ. ನಂತರ ಮಾದೇವನ ಮನಿಗೆ ಪೋನು ಮಾಡಿ, ನಾಳೆ
ಕನ್ಯಾನೋಡಾಕ ಬರೂದನ್ನ ಖಾತ್ರಿ  ಮಾಡಿಕೊಂಡರು. ನಾನು ಸಂತೋಷದಿಂದ   
ಅವರಿಗೆ ಮತ್ತೊಮ್ಮೆ ನಮಸ್ಕಾರ ಮಾಡಿ ಮನಿಗೆ ಹೊರಟೆನು. ಮರುದಿವಸ
ಶಾಂತಾನ್ನ ನೋಡಾಕ ಬರೂಸುದ್ದೀಕೇಳಿ, ಅಪ್ಪ-ಅವ್ವಗ ಬಾಳ ಖಷಿಯೇನೋ
ಆಯ್ತು. ಆದರೆ ಕೊಡು ತಗೊಳ್ಳೊ ಲೆಕ್ಕ ಮಾಡ್ತಾ, ಎಲ್ಲಿಂದ ರೊಕ್ಕಾ ಹೊಂದಿಸೋದು!
ಎಷ್ಟು ವರದಕ್ಷಿಣೆ ಕೇಳ್ತಾರೇನೋ! ಒಂದೂ ತಿಳೀದ, ಗಣಿತ ಬಾರದ ವಿದ್ಯಾರ್ಥಿಯ 
ಹಾಗೆ, ರಾತ್ರಿಯಿಡೀ ನಿದ್ದೆಯಿಲ್ಲದೇ ಒದ್ದಾಡಿದರು.

