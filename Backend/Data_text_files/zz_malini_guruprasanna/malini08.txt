ಪ್ಲಾಸ್ಟಿಕ್‌ ಆಧಿಕ್ಯ
ಪ್ಲಾಸ್ಟಿಕ್‌ ಮೈಗೂಡಲಾರಂಭಿಸಿತು ಎಲ್ಲಅರ್ಥದಲ್ಲೂ.. ಮನೆಯಿಂದ ಹೊರಗೆ ಕಾಲಿಟ್ಟರೆ ಹೆಜ್ಜೆಯಿಟ್ಟಲ್ಲೆಲ್ಲಾಪ್ಲಾಸ್ಟಿಕ್‌ ಚೂರುಗಳು.. ಇಡ್ಲಿಯ ಜೊತೆ ಕಟ್ಟಿಸಿಕೊಂಡು ಬಂದು ಹೆಚ್ಚಾಗಿ ಬಿಸಾಡಿದ್ದ ಸಾಂಬಾರಿನ ಪೊಟ್ಟಣ.., ಹಳಸಿದ ಆಹಾರ ಪದಾರ್ಥಗಳನ್ನು ತುಂಬಿಕೊಂಡು ದುರ್ನಾತ ಬೀರುವ ಪ್ಲಾಸ್ಟಿಕ್‌ ಚೀಲಗಳು.. ಅಲ್ಲಲ್ಲಿಬಿದ್ದ ಕಪುತ್ರ್ಪ ಬಣ್ಣದ ಪ್ಲಾಸ್ಟಿಕ್ಕಿನ ಒಳಗೇನಿದೆಯೋ ಕಂಡವರಾರು.. ಗಾಳಿ ಬಂದ ಕೂಡಲೇ ಹಾರಿ ರಪ್ಪೆಂದು ಕಾಲಿಗೆ ಬಡಿಯುವ ಪ್ಲಾಸ್ಟಿಕ್ಕುಗಳು ಹೇಸಿಗೆ ಹುಟ್ಟಿಸಲಾರಂಭಿಸಿದವು. ಎಸೆಯುವ ಕಸದ ಪ್ರಮಾಣವಂತೂ ದಿಗಿಲು ಹುಟ್ಟಿಸುವಷ್ಟು ಹೆಚ್ಚು ಹೆಚ್ಚು.. ನಮ್ಮ ಮನೆ ಚೊಕ್ಕವಾದರೆ ಸಾಕು.. ಈ ಬೀದಿಯವರು ಆ ಬೀದಿಯಲ್ಲೊಂದು ಕಸ ಎಸೆವ ತಾಣಕ್ಕೆ .. ಆ ಬೀದಿಯವರು ಈ ಬೀದಿಯ ಕಸದ ಬುಟ್ಟಿಗೆ.. ಖಾಲಿ ಸೈಟುಗಳಂತೂ ಪ್ಲಾಸ್ಟಿಕ್ಕು ತುಂಬಿದ ನರಕ. ದನಗಳ ಹೊಟ್ಟೆಯಲ್ಲಿ, ನಾಯಿಗಳ ಊಟದಲ್ಲಿ, ಕೆರೆ ದಡದಲ್ಲಿ.. ದೇವಸ್ಥಾನದ ಬದಿಯಲ್ಲಿ.. ಸ್ಟೇಡಿಯಮ್ಮಿನ ಮುಗಿದ ಸಮಾರಂಭಗಳ ಅವಶೇಷದಲ್ಲಿ.. ಕಲ್ಯಾಣ ಮಂಟಪಗಳ ಹಿಂಬದಿಯಲ್ಲಿ.. ಎಲ್ಲೆಲ್ಲೂಪ್ಲಾಸ್ಟಿಕ್‌.. ಎಲ್ಲಿಲ್ಲಪ್ಲಾಸ್ಟಿಕ್‌? ವರವಾಗಿ ಬಂದಿದ್ದು ಶಾಪವಾಗಿ ಪರಿಣಮಿಸಿದಂತೆ..
ನಿಷೇಧದ ಈ ಹೊತ್ತು...
ಈಗ ಈ ಪ್ಲಾಸ್ಟಿಕ್‌ ನಿಷೇಧವಂತೆ.. ಅಡುಗೆಮನೆಯಲ್ಲಿನಿಂತು ಕೆಲಸ ಮಾಡುತ್ತಿದ್ದ ನನ್ನ ಕಿವಿಗೆ ಮೊಟ್ಟಮೊದಲು ಈ ಮಾತು ಕಿವಿಗೆ ಬಿದ್ದಾಗ ಕಂಗಾಲಾಗಿ ಬಿಟ್ಟೆ. ಒಂದ್ಸಲ ಸುತ್ತಮುತ್ತ ನೋಡಿದಾಗ ಬರೀ ಪ್ಲಾಸ್ಟಿಕ್‌ ಮಧ್ಯೆ ನಿಂತ ಅರಿವು ಮೊದಲ ಬಾರಿಗೆ. ನುಸಿಯಾಡದಿರಲಿ ಎಂದು ತಂದಿಟ್ಟ ಹಣ್ಣಿನ ಬುಟ್ಟಿಗೆ ಹಾಕಿದ ನೆಟ್‌, ಟಪ್ಪರ್ವೇರ್‌ ಡಬ್ಬಿಗಳು, ಮಕ್ಕಳಿಗೆ ಊಟ ಕಟ್ಟುವ ಡಬ್ಬಿಗಳು.. ಕುಡಿಯುವ ನೀರಿನ ಆರ್‌ ಓ ಸಿಸ್ಟಮ್‌ ಹೊರಮೈ... ಹೊರಗಡೆ ಪ್ಲಾಸ್ಟಿಕ್‌ಮಯ ಎಂದು ಗೊಣಗುತ್ತಿದ್ದ ನನಗೆ ನನ್ನ ಇಡೀ ಮನೆಯಲ್ಲಿಎಷ್ಟರಮಟ್ಟಿಗೆ ಈ ಪ್ಲಾಸ್ಟಿಕ್‌ ವ್ಯಾಪಿಸಿದೆ ಎಂಬುದು ಅರಿವಾದಾಗ ನಾಚಿಕೆ.. ಹಿಂದೆ ಬಾಲ್ಯದಲ್ಲಿಉಪಯೋಗಿಸುತ್ತಿದ್ದ ಹಳೆಯ ತುಕ್ಕು ಹಿಡಿಯುತ್ತಿದ್ದ ಶೌಚದ ಮನೆಯಲ್ಲಿಟ್ಟ ಬಕೆಟ್‌ಗಳು ಕಣ್ಮುಂದೆ ಪ್ರತ್ಯಕ್ಷವಾಗಿ ಅಣಕಿಸಿ ನಕ್ಕವು. ಇತ್ತೀಚೆಗಷ್ಟೇ ಸೀರೆ ಅಂಗಡಿಗೆ ಹೋಗಿ ದುಬಾರಿ ರೇಷ್ಮೆ ಸೀರೆ ಕೊಂಡು ಮೆಟ್ಟಿಲಿಳಿಯುವಾಗ ಸಣ್ಣ ಮಳೆ. ಸೀರೆಯಿದ್ದ ರಟ್ಟಿನ ಚೀಲ ಹಿಡಿದಿದ್ದ ನಾನು ಕಾರು ತಂದಿಲ್ಲವೆಂಬ ಅರಿವಾದೊಡನೆ ಬೆಚ್ಚಿಬಿದ್ದೆ. ಅಂಗಡಿಯವನಲ್ಲಿಪ್ಲಾಸ್ಟಿಕ್‌ ಚೀಲವಿದ್ದರೆ ಕೊಡಿ ಎಂದು ದಯನೀಯವಾಗಿ ಬೇಡಿಕೊಂಡೆ. ಅವನು ತನ್ನ ಇಡೀ ಅಂಗಡಿಯಲ್ಲಿಪ್ಲಾಸ್ಟಿಕ್‌ ಚೀಲವೇ ಇಲ್ಲವೆಂದೂ, ಹುಡುಕಿ ಕೊಟ್ಟರೆ ಇನ್ನೊಂದು ಇಂತಹುದೇ ಸೀರೆಯನ್ನು ಉಚಿತವಾಗಿ ಕೊಟ್ಟುಬಿಡುತ್ತೇನೆಂದೂ ಸವಾಲು ಹಾಕುತ್ತಾ ನಿರಾಕರಿಸಿದ. ಮಳೆಯ ಅವಾಂತರದಲ್ಲಿಕರೆದಾಗ ಓಗೊಡದ ಟ್ಯಾಕ್ಸಿಗಳನ್ನು ಶಪಿಸುತ್ತಾ ಒಂದೂವರೆ ಗಂಟೆ ಅಲ್ಲಿಯೇ ನಿಂತು ಕಾಲ ಕಳೆದೆ. ಅಂಗಡಿಯವನು ಆಗಾಗ ಅವನು ಫ್ರೀ ಇದ್ದಾಗಲೆಲ್ಲಪ್ಲಾಸ್ಟಿಕ್ಕಿನ ಕುರಿತು, ಅಧಿಕಾರಿಗಳ ಕಟ್ಟುನಿಟ್ಟಿನ ನಿಯಮದ ಕುರಿತು, ಎಲ್ಲೆಲ್ಲಿಯಾರು ಎಷ್ಟೆಷ್ಟು ದಂಡ ಕಟ್ಟಿದ್ದಾರೆ ಎಂದು ಈ ಪ್ಲಾಸ್ಟಿಕ್‌ ಮಾರಿಯ ಕುರಿತು ನನಗೆ ಮನದಟ್ಟು ಮಾಡಿಕೊಡುತ್ತಲೇ ಇದ್ದನಾದರೂ ಅವನ ಬೈಗುಳ ಅಧಿಕಾರಿಗಳ ಕಟ್ಟುನಿಟ್ಟಿಗೋ, ಪ್ಲಾಸ್ಟಿಕ್ಕಿನ ದುರ್ಗುಣಕ್ಕೋ ಎಂಬುದು ನನಗೆ ಸ್ಪಷ್ಟವಾಗಲಿಲ್ಲ. ಒಂದು ಒಳ್ಳೆಯ ಪ್ಲಾಸ್ಟಿಕ್‌ ಬ್ಯಾಗು ಇದ್ದಿದ್ದರೆ ಸ್ಕೂಟಿಯಲ್ಲಿಮನೆ ಸೇರುತ್ತಿದ್ದೆ ಎಂಬ ಅರಿವಲ್ಲಿಈ ಪ್ಲಾಸ್ಟಿಕ್ಕನ್ನು ಬೈಯ್ಯುವುದೋ .. ಹೊಗಳುವುದೋ ಅರ್ಥವಾಗಲಿಲ್ಲ.
ಮನೆಗೆ ಬಂದು ಗೋಳಾಡುತ್ತಿದ್ದ ನನ್ನ ಮುಂದೆ ಯಜಮಾನರು ಬ್ಯಾನ್‌ ಆದ ಪ್ಲಾಸ್ಟಿಕ್‌ ವಸ್ತುಗಳ ಪಟ್ಟಿ ಇಟ್ಟರು . ಸ್ಟ್ರಾ ಬ್ಯಾನ್‌ ಆಗಿದೆ ಎಂದು ಕೂಗಿದೆ.. ಸದ್ಯ ಪಾರ್ಕ್ ಪಕ್ಕ ಎಳನೀರಿನ ಅಂಗಡಿ ಮುಂದೆ ಅವು ಬಿದ್ದು ಒದ್ದಾಡೋದು ತಪುತ್ರ್ತ ಎಂದು ಮಗಳು ಒಂದ್ಸಲ ಹಾರಿ ಕೂತಳು. ಪ್ಲಾಸ್ಟಿಕ್‌ ಬ್ಯಾಗುಗಳು ಇರೋದನ್ನು ಜೋಪಾನ ಮಾಡಬೇಕು, ಇನ್ನು ಸಿಗೋಲ್ಲಎಂದೆ. ಕೈಯಲ್ಲಿನೋಡಿದ್ರೆ ನಿನ್ನ ಒಳಗೆ ಹಾಕ್ತಾರೆ, ಏನು ಮಾಡ್ತೀಯ ನೋಡು ನೋಡು ಅಂದ್ಲುಚಿನಕುರಳಿ. ತಟ್ಟೆ ಲೋಟ ಎಲ್ಲಬ್ಯಾನ್‌ ಮಾಡಿದ್ದಾರೆ.. ಇನ್ಮೇಲೆ ಊಟ ಯಾವುದ್ರಲ್ಲಿ ಕಟ್ಟಿಕೊಡ್ತಾರೋ ಹೋಟೇಲ್ನೋರು ಎಂದೆಲ್ಲಾಅಂದುಕೊಳ್ಳುವಾಗಲೇ ಬ್ಯಾನ್‌ ಮಾಡದ ಊದ್ದ ಪಟ್ಟಿ ಕಣ್ಣಿಗೆ ಬಿತ್ತು. ಬ್ಯಾನ್‌ ಆದ ಪ್ಲಾಸ್ಟಿಕ್‌ ವಸ್ತುಗಳೆಲ್ಲವೂ ಕಸದ ತೊಟ್ಟಿಯನ್ನು ತುಂಬಿಸುತ್ತಿದ್ದ ಕೆಟ್ಟ ಗುಣಮಟ್ಟದ ಪ್ಲಾಸ್ಟಿಕ್‌ ಮಾತ್ರ ಎಂಬುದು ತಲೆಗೆ ಹೋಗಿ ತುಸು ನಿರಾಳ ಉಸಿರಾಡಿದೆ. ಹಳೆಯ ತುಕ್ಕು ಹಿಡಿದ ಬಕೆಟ್‌ಗಳು ಮುಖ ಸಪ್ಪಗೆ ಮಾಡಿಕೊಂಡು ನನ್ನ ಕಣ್ಣಿಂದ ಮರೆಯಾದವು. ಕ್ಷಣಿಕ ಲಾಭಕ್ಕೆ, ಸೌಕರ್ಯಕ್ಕೆ ಕೆಟ್ಟ ಪ್ಲಾಸ್ಟಿಕ್‌ ಉಪಯೋಗಿಸದಿರಲು ನಿರ್ಧರಿಸೋಣ.. ಆರೋಗ್ಯಕ್ಕೆ ಮಾರಕ ಪ್ಲಾಸ್ಟಿಕ್‌ಗಳು ಇಲ್ಲವಾಗುವ ಖುಷಿಯಲ್ಲಿಇನ್ಮುಂದೆ ಕೇವಲ ಗುಣಮಟ್ಟದ ಉತ್ಪನ್ನಗಳನ್ನು ಮಾತ್ರ ಬಳಸೋಣವೇ? ವರವಾಗಿ ಬಂದದ್ದು ಶಾಪವಾಗದಿರಲಿ...

