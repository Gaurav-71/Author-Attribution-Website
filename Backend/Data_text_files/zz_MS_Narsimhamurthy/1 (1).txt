ನಗೆ ಬಗೆ ಬಗೆ - MSN
ಕನ್ನಡ ಸಾಹಿತ್ಯದಲ್ಲಿ ವಿಜೃಂಭಿಸುತ್ತಿರುವ ಹಾಸ್ಯರಸ
ನವರಸಗಳಲ್ಲಿ ಎರಡನೆಯ ಮುಖ್ಯ ಸ್ಥಾನದಲ್ಲಿ ಇರುವ ಹಾಸ್ಯರಸಕ್ಕೆ ಇತ್ತೀಚಿನ
ದಿನಗಳಲ್ಲಿ ಮಹತ್ವ ದೊರೆಯುತ್ತಿರುವುದು ಭರತಮುನಿ ಸಹ ಸಂತೋಷ ಪಡಬಹುದಾದ
ಸಂಗತಿ. ಮಷ್ಕಳ ಊಟದಲ್ಲಿ ಬಡಿಸುವ ಸಿಹಿ ಭಕ್ಷ್ಯ, ಆಕಾರದಲ್ಲಿ ಚಿಕ್ಕರಿದ್ದರೂ
ಆನಂದ ನೀಡುವಲ್ಲಿ ಮುಂದಿರುವುದನ್ನು ನಾವು ಗಮನಿಸಬಹುದು. ಭಾರತೀಯ
ತತ್ವ ವಿವೇಚನೆಯಲ್ಲಿ ಸಾಹಿತ್ಯ ಗಂಭೀರವಾಗಿ, ವಿಚಾರವತ್ತಾಗಿ ಅರಳುತ್ತಾ ಬಂದಿದೆ.
ಆದಿಕವಿ ಪಂಪನಿಂದ ಇಂದಿನ ಚಂಪಾವರೆಗಿನ ಸಾಹಿತ್ಯವನ್ನು ರಸೈಕ ದೃಷ್ಟಿಯಿಂದ
ಹುಡುಕಿದಾಗ ಹಾಸ್ಯರಸ ಸಾಕಷ್ಟು ಮೆರೆದಿರುವುದನ್ನು ಕಾಣಬಹುದು.
ಹಿತಮಿತ ಮೃದುವಚನದ ಪಂಪ “ಪ್ರಸನ್ನ ಗಂಭೀರ ವಚನರಚನ ಚತುರ”ನಾದರೂ
ತನ್ನ ಕೃತಿಗಳಲ್ಲಿ ಲಲಿತಲಾಸ್ಯವನ್ನು ಮಿಂಚಿಸಿದ್ದಾನೆ. ಧರ್ಮಗ್ರಂಥವಾದ “ಆದಿಪುರಾಣ”,
ಯುದ್ಧದ ಕತೆಯಾದ “ವಿಕ್ರಮಾರ್ಜುನ ವಿಜಯ”ಗಳಲ್ಲಿ ಅಪಹಾಸ್ಯ, ಕಟಕಿ, ಮೂದಲಿಕೆ,
ನಿಂದೆಗಳು ಸಂದರ್ಭಾನುಸಾರ ಬಂದಿವೆ ರನ್ನ, ನಾಗಚಂದ್ರ, ನಯಸೆನರ ಕೃತಿಗಳಲ್ಲೂ
ಹಾಸ್ಯವನ್ನು ಗಮನಿಸಬಹುದು. ಕುಮಾರವ್ಯಾಸನಂತೂ ಹಾಸ್ಯಕ್ಕೆ ಸಾಕಷ್ಟು ಕಡೆ
ಒತ್ತುಕೊಟ್ಟಿದ್ದಾನೆ.
ವಚನ ಸಾಹಿತ್ಯದಲ್ಲಿ, ಸರ್ವಜ್ಞ ಪದಗಳಲ್ಲಿ ಹಾಸ್ಯ ಗಟ್ಟಿಯಾಗುತ್ತಾ ಬಂದುದನ್ನು
ಗಮನಿಸಬಹುದು. ಪುರಂದರ ದಾಸರ ಕೀರ್ತನೆಗಳಲ್ಲಿ ದೇವರನ್ನು ಗೆಳೆಯನನ್ನಾಗಿಸಿ
ಕೊಂಡು “ನನಗೂ ಆಣೆ ರಂಗ ನಿನಗೂ ಆಣೆ” ಎಂದು ಬಾಜಿ ಕಟ್ಟಲು ಹೋಗಿ
ಅನಂತರ ರಾಜಿ ಮಾಡಿಕೊಂಡಿರುವುದನ್ನು ಕಾಣಬಹುದು.
       ಮಾತು ಬಲ್ಲಾತಂಗೆ  ಏತವದು ಸುರಿದಂತೆ
       ಮಾತಾಡಲರಿಯದಾತಂಗೆ  ಬರಿ ಏತ
       ನೇತಾಡಿದಂತೆ ಸರ್ವಜ್ಞ


ಬರಿ ಏತ ನೇತಾಡುವ ಹೋಲಿಕೆ ಮತ್ತೆ ಮತ್ತೆ ನಗೆ ತರಿಸುತ್ತದೆ.

     ಕಚ್ಚೆ, ಕೈ, ಬಾಯಿಗಳು  ಇಚ್ಚೆಯಲಿ ಇದ್ದಿಹರೆ
     ಅಚ್ಚುತನು ಅಪ್ಪ ಅಪ್ಪ ಅಜನಪ್ಪ
     ನಿಶ್ಚಿಂತನಪ್ಪ ಸರ್ವಜ್ಞ

ಎಂಬ ವಚನದಲ್ಲಿ ಮಾನವ ಬದುಕಿ ಬಾಳಬೇಕಾದ ರೀತಿಯನ್ನು ಸ್ವಾರಸ್ಯಕರವಾಗಿ
ಹೇಳಿದ್ದಾನೆ
ಜಾನಪದ ಸಾಹಿತ್ಯದಲ್ಲಿನ ಹಾಸ್ಯದಲ್ಲಿರುವ ರಾಗ, ಲಯಗಳನ್ನು ನಾವು
ಗಮನಿಸಬಹುದು. “ಒಬ್ಪನ್ನ ಕಟ್ಟಿದ್ದೆ ಒಬ್ಬನ್ನ ಬಿಟ್ಟಿದ್ದೆ, ಒಬ್ಜನ್ನ ಕರಕೊಂಡು ಒಳಗ್ಹೋದೆ
ಮಲ್ಲಿಗೆ” ಎಂಬ ಪದದಲ್ಲಿ ಕಡೆಯ ಸಾಲು ಮಾತ್ರವೇ ಅರ್ಥವಾಗುತ್ತದೆ. ಆದರೆ
ಹಸುವನ್ನು ಕಟ್ಟುವುದಾಗಲಿ, ಕರುವನ್ನು ಬಿಡುವುದಾಗಲಿ, ಹಾಲನ್ನು ಕರೆಯುವುದಾಗಲಿ
ಇಂದಿನ ನಗರ ಜೀವನದ ಮಕ್ಕಳಿಗೆ ಅರ್ಥವಾಗುವುದಿಲ್ಲ. ಹಾಲು ಬರುವುದೇ
ಪ್ಯಾಕೆಟ್ ಗಳ ರೂಪದಲ್ಲಿ ಎಂದು ಬಹುಮಂದಿ ತಿಳಿದಿರುವುದುಂಟು.
ಹಾಸ್ಯಕ್ಕೂ ಕಾಲಕ್ಕೂ ನೇರ ಸಂಬಂಧವಿದೆ. ಒಂದು ಕಾಲಕ್ಕೆ ಅದ್ಭುತೆ ಹಾಸ್ಯ
ಎನ್ನಿಸಿಕೊಂಡಿದ್ದು ಅನಂತರದ ದಿನಗಳಲ್ಲಿ ಪಂಚ್ ಆಗದೇ ಹೋಗಬಹುದು.
ಬೀಚಿಯವರ ಕೃತಿಗಳು, ನಾಡಿಗೇರರ ನಗೆಬರಹಗಳು, ಕೈಲಾಸಂ ಅವರ ನಾಟಕಗಳು
ಅಂದಿನ ದಿನಗಳಲ್ಲಿ ಅದ್ಭುತವಾದ ನಗೆ ಕಣಜವಾಗಿತ್ತು. “ಹಾಸ್ಯೋತ್ಸವ” ನಡೆಸುವ
ಸಂದರ್ಭಗಳಲ್ಲಿ ಹಳೆಯ ಕೃತಿಗಳನ್ನು ರಂಗವೇರಿಸಲು ಸ್ತುತ್ಯ ಪ್ರಯತ್ನ ನಡೆದಿದೆ.
ಜಿ.ಪಿ.ರಾಜರತ್ನಂ ರಚಿಸಿರುವ ವಿವಿಧ ಪ್ರಕಾರಗಳ ಸಾಹಿತ್ಯದಲ್ಲಿ ಹಾಸ್ಯ
ಮೆರೆದಿರುವುದನ್ನು ನಾವು ಕಾಣಬಹುದು. ರತ್ನನ ಪದಗಳು, ನಾಗನ ಪದಗಳು,
ಶಿಶು ಸಾಹಿತ್ಯಗಳಲ್ಲಿನ ಹಾಸ್ಯ ಇಂದಿಗೂ ಸ್ವೀಕೃತವಾಗುತ್ತಿದೆ.
ಹಾಸ್ಯ ಅನ್ನೋದು ಅಷ್ಟು ಸುಲಭವಾದ ಚೀಸ್ (ಹಿಂದಿ ಪದ) ಅಲ್ಲ ಎಂದು
ರಾಜರತ್ನಂ ಹೇಳಿದ್ದಾರೆ. ಅದು ಎಲ್ಲರೂ ತಯಾರು ಮಾಡೋಕೆ ಆಗೋ ಚೀಸೂ
(ಇಂಗ್ಲಿಷ್ ಪದ) ಅಲ್ಲ. ಹಾಸ್ಯದ ಹಾಲನ್ನು ಕಾಯಿಸಿ ಕುದಿಸಿದರೆ ಸಾಲದು, ಅದು
ಸಬ್ಲಿಮೇಟ್ ಆಗಬೇಕು ಎಂದಿದ್ದಾರೆ.
ಹಾಸ್ಯ ಒಂದು ಹಸು ಇದ್ದ ಹಾಗೆ. ಯಾರು ಬೇಕಾದರೂ ಅದನ್ನು ತಂದು ಕಟ್ಟಿ
ನಿಲ್ಲಿಸಿಕೊಳ್ಳಬಹುದು. ಆದರೆ ಅದರ ಕೆಚ್ಚಲನ್ನು ಹಿಂಡಿ ಹಾಲು ಕರೆಯೋದು ಎಲ್ಲರಿಗೂ
ಸಾಧ್ಯವಿಲ್ಲ ಅದರಲ್ಲೂ satire! ಮಂಗಳವಾರ ಮಧ್ಯಾಹ್ನ ಏಟು ಬಿದ್ದರೆ, ಶನಿವಾರ
ಸಂಜೆಗೆ ನೋವು ಕಾಣಿಸಿಕೊಳ್ಳುದೆ. ಅದು “ಸೆಟೈರ್”ನ ಸ್ವಭಾವ ಎಂದಿದ್ದಾರೆ ರಾಜರತ್ನಂ.
             ನಾಯಿ ಮುಖ ಮೇಲೆತ್ತಿ
            ನೀಳ್ದೂರದಲ್ಲಾರೋ ಸತ್ತರಂತೆ!
            ಮರು ಮನೆಯ ಹಾರ್ಮುನಿಯಮ್
            ವಂಯ್ ಎನಲ್ ಆ ನಾಯೇ ಸತ್ತಿತಂತೆ!


ಎಂಬ ಶಿಶುಗೀತೆಯಲ್ಲಿ ಹಾಸ್ಯ ತುಂಬಿ ಮೆರೆದಿದೆ
ಎಂ.ಆರ್. ಶ್ರೀನಿವಾಸ್ ಮೂರ್ತಿ ಅವರ “ರಂಗಣ್ಣನ ಕನಸಿನ ದಿನಗಳು”,
ನಾ.ಕಸ್ತೂರಿಯವರ “ಅನರ್ಥ ಕೋಶ” ಇಂದಿಗೂ ತನ್ನ ಹೊಳಪನ್ನು ಉಳಿಸಿಕೊಂಡಿವೆ.
ಕುವೆಂಪು ಅವರ “ಮಲೆನಾಡಿನ ಚಿತ್ರಗಳು” ಪ್ರಬಂಧಗಳಲ್ಲಿ ಹಳ್ಳಿ ಜೀವನದ ನೈಜ
ಚಿತ್ರಣ ತಿಳಿನಗೆಯಲ್ಲಿ ಮೂಡಿಬಂದಿದೆ.
ಮುದ್ದಣ್ಣನ ಹಾಸ್ಯ ಸ್ವಾರಸ್ಯಪೂರ್ಣವಾಗಿದ್ದು, ಸತ್ಯಕ್ಕೆ ದೂರವಾದರೂ ನಾಟಕೀಯ
ಶೈಲಿಯಲ್ಲಿ ಮೂಡಿಬಂದಿದೆ. ಗಂಡ ತನ್ನ ಹೆಂಡತಿಯನ್ನು ಚಿನ್ನ, ರತ್ನ, ಪ್ಲಾಟಿನಂ,
ತಗಡು ಎಂದು ಲೋಹಗಳಿಗೆ ಹೋಲಿಸಿ ಹೇಳುವ ಇಂದಿನ ಪದ್ಧತಿಯನ್ನು
“ರಾಮಾಶ್ವಮೇಧ” ಕೃತಿಯಲ್ಲಿ ಮುದ್ದಣ್ಣ ಅಂದೇ ಜಾರಿಗೆ ತಂದಿದ್ದಾನೆ. “ಮೋಹನಾಂಗಿ”,
“ಎನ್ನ ಚೆನ್ನ ಪೊನ್ನರಸಿ” ಎಂದು ಸ್ವಂತ ಹೆಂಡತಿಯನ್ನು ಸಂಬೋಧಿಸಿರುವುದು
ಸೋಜಿಗದ ಸಂಗತಿ. ಮುದ್ದಣ್ಣ ಆಗಾಗ ಕತೆಗೊಂದು ಕಮರ್ಷಿಯಲ್ ಬ್ರೇಕ್ ಕೊಟ್ಟು
ಮಡದಿಯ ಮುಂಗುರುಳು ನೇವರಿಸಿ, “ಪ್ರಾಣೇಶ್ವರಿ”, “ಬಾಲೆ ಬಾಲೇಂದು ಫಾಲೆ”,
“ಎನ್ನ ರನ್ನ ಗೈಪಿಡಿ”, “ಎನ್ನ ನಿಚ್ಚದ ಪೂಜೆಯ ಕಟ್ಟಚ್ಚಿನ ಪ್ರಾಣಲಿಂಗಮೆ”, “ಒಚ್ಜೇರೆಗಣ್ಣ
ಪೆಣ್ಣೇ”, “ಎನ್ನ ಕೈ ಮರ್ಚಿನ ಗೆಡೆಯಾಟದ ಮುತ್ತಿನ ಚೆಂಡೆ”, “ಪೆಣ್ಮಣಿ” ಮೊದಲಾದ
ಪದಗಳು ದಾಖಲೆಗಳಲ್ಲಿ ದೊರೆತರೂ ಇನ್ನೂ ಅನೇಕ ಪದಗಳನ್ನು ಪ್ರಯೋಗ
ಮಾಡಿ, ಮಡದಿಯನ್ನು ತಬ್ಪಿಬ್ಪಾಗಿಸುತ್ತಿದ್ದ ಎಂಬುದನ್ನು ಊಹಿಸಬಹುದು. ಮನೋರಮೆ
ನಾಚಿ ನೀರಾಗಿ ಸೆರಗಂಚನ್ನು ಬೆರಳಿಗೆ ಸುತ್ತಿಕೊಂಡು “ಎನ್ನೊಡೆಯ”, “ರಮಣ”,
“ಎನ್ನರಸ”, “ಚನ್ನರಸ” ಮೊದಲಾಗಿ ಕರೆದಿರುವುದು ನೋಡಿದರೆ ಮುದ್ದಣ್ಣ
ಮದುವೆಯಾದ ಮೊದಲ ಎರಡು ವಾರಗಳಲ್ಲಿ “ರಾಮಾಶ್ವಮೇಧ”ವನ್ನು ರಚಿಸಿರಬೇಕು
ಎಂದು ಇಂದಿನವರು ಅಂದಾಜು ಮಾಡಬಹುದು. “ಸುಂದರಿ, ಶಿಕ್ಷಿತೆ, ಸುಗುಣೆ,
ಸಂಪನ್ನೆ ಎಂದರೆ ಅವಳೇ ಪರಪತ್ನಿ” ಎಂದು ಅ.ರಾ.ಮಿತ್ರರು ಸತ್ಯ ಶೋಧಿಸಿ
ಹೇಳಿರುವುದನ್ನು ಅವರ “ಛಂದೋಮಿತ್ರ” ಕೃತಿಯಲ್ಲಿ ಕಾಣಬಹುದು. ಮುದ್ದಣ್ಣ-
ಮನೋರಮೆಯ ಸಂವಾದದ ಶೈಲಿಯಲ್ಲೇ, “ತಿಮ್ಮಣ್ಣ-ತಿಲೋತ್ತಮೆ ಸಲ್ಲಾಪ”ವನ್ನು
ಡಾ ಪಿ.ಎಸ್. ರಾಮಾನುಜಂ ನೀಡಿದ್ದಾರೆ.
ಹಾಸ್ಯ ಕಾದಂಬರಿಗಳಿಗಿಂತ ಹರಟೆ-ಪ್ರಬಂಧಗಳ ಬೆಳೆ ಕನ್ನಡೆದಲ್ಲಿ ಹುಲುಸಾಗಿ
ಬೆಳೆದಿದೆ. ಹರಟೆಯಲ್ಲಿ ವಿಪರೀತ ಮಾತು, ಕಲ್ಪನೆ, ವಾಚಾಳತ್ವ ಮೆರೆದರೆ ಪ್ರಬಂಧದಲ್ಲಿ
ತಿಳಿಹಾಸ್ಯ ಸಹಜ ಸುಂದರವಾಗಿ ಬರುತ್ತದೆ. ಹಳೆಯ ಅನುಭವಗಳ ಕನಸಿನ ಲೋಕದಲ್ಲಿ
ಪೋಲಿಯಾಗಿ ಸುತ್ತಾಡುವುದೇ ಹರಟೆ ಎಂದು ಕುವೆಂಪು ಹೇಳುತ್ತಾರೆ. ಲೇಖಕನು
ಓದುಗನೊಂದಿಗೆ ನಡೆಸುವ ಆತ್ಮೀಯಭಾವದ ಬಹುರೂಪದ ಸಂಭಾಷಣೆಯೇ ಪ್ರಬಂಧ
ಎಂದು ಗೊರೂರು ಹೇಳುತ್ತಾರೆ.

ಕನ್ನಡದಲ್ಲಿ ಹರಟೆಗಾರರ ಗುಂಪು ಬಹು ದೊಡ್ಡದಿದೆ. ಎ.ಎನ್.ಮೂರ್ತಿರಾಯರು
ಲಲಿತ ಪ್ರಬಂಧಗಳಿಗೆ ಹೊಸ ಆಯಾಮ ನೀಡಿದವರು. ಗೊರೂರು ರಾಮಸ್ವಾಮಿ
ಅಯ್ಯಂಗಾರ್, ನಾ.ಕಸ್ತೂರಿ, ಅ.ರಾ.ಸೇ., ಜಿ.ಪಿ.ರಾಜರತ್ನಂ ಮೊದಲಾದ ಅನೇಕ
ಹೆಸರುಗಳನ್ನು ಇಲ್ಲಿ ಸ್ಮರಿಸಿಕೊಳ್ಳಬಹುದು. ಲಲಿತ ಪ್ರಬಂಧಗಳ ಬೃಹತ್ ಸಂಕಲನಗಳೂ
ಜನಪ್ರಿಯವಾಗಿವೆ. ಮೊದಲಿಗೆ ಈ ಬಗೆಯ ಬೃಹತ್ ಸಂಕಲನಗಳನ್ನು ತಂದ ಖ್ಯಾತಿ
ಸೂರ್ಯನಾರಾಯಣ ಚಡಗರಿಗೆ ಸೇರಬೇಕು. ಸಹಸ್ರ ಪುಟಗಳ ‘ನಗೆನಂದನ’ ಎಂಬ
ನಗೆಗಾರರ ಬೃಹತ್ ಸಂಕಲನವನ್ನು 1966ರಲ್ಲಿ ಸೂರ್ಯನಾರಾಯಣ ಚಡಗ ಅವರು
ತಮ್ಮ ‘ನಂದನ ಪ್ರಕಾಶನ’ದಿಂದ ಪ್ರಕಟಿಸಿದ್ದರು. ಕನ್ನಡ ಹಾಸ್ಯ ಸಾಹಿತ್ಯ ಬೆಳೆದು
ಬಂದ ದಾರಿಗೆ ಈ ಕೃತಿ ಒಂದು ಪ್ರತಿನಿಧಿಕ ಸಂಕಲನವಾಗಿದೆ. ಮುದ್ದಣ, ಎಂ.ಎಸ್.
ಪುಟ್ಟಣ್ಣ, ನಾ.ಸಕ್ತೂರಿ, ಶಿವರಾಂ ಕಾರಂತ ಮೊದಲಾದ ಹಿರಿಯ ಸಾಹಿತಿಗಳೆಲ್ಲರ
ನಗೆಲೇಖನಗಳು ಇಲ್ಲಿವೆ. ಅನಂತರದ ದಿನಗಳಲ್ಲಿ ಚಡಗರು ಮತ್ತೆರಡು ಬೃಹತ್
ಸಂಕಲನಗಳನ್ನು ಪ್ರಕಟಿಸಿದರು. ಇದರ ಸ್ಫೂರ್ತಿಯಿಂದಾಗಿ ಎಂ.ಎಸ್. ನರಸಿಂಹಮೂರ್ತಿ
ಅವರ “ಸಮಗ್ರ ಹಾಸ್ಯ” 1978ರಲ್ಲಿ ಪ್ರಕಟವಾಯಿತು. ಒಬ್ಬ ವ್ಯಕ್ತಿಯ ಒಂದು ಸಹಸ್ರ
ಪುಟಗಳ ಮೊದಲ ಹಾಸ್ಯ ಸಂಕಲನ ಇದು ಟಿ.ಸುನಂದಮ್ಮನವರ ಸಮಗ್ರ ಹಾಸ್ಯ
ಸಾಹಿತ್ಯ 12000 ಮಟಗಳಿದ್ದು ಇದು 1993ರಲ್ಲಿ ಪ್ರಕಟವಾಗಿದೆ. ಎನ್ .ವಿ. ರಾವ್ ಅವರ
“ನಗೆನಾಡು” 80 ಪ್ರಬಂಧಗಳನ್ನು ಒಳಗೊಂಡ ಸುಂದರ ಹೊತ್ತಗೆ ಬೇಲೂರು
ರಾಮಮೂರ್ತಿಯವರ ‘ಸಮಗ್ರ ಹಾಸ್ಯ’ (2005, ಸುಮಾರು 600 ಪುಟಗಳು)
ಹಾ.ರಾ. ಅವರ ‘ಮಂದಸ್ಮಿತ’ (2007, ಸುಮಾರು 600 ಪುಟ) ಮೊದಲಾದವು
ಏಕವ್ಯಕ್ತಿಯ ಬೃಹತ್ ಹೊತ್ತಗೆಗಳಾದವು.
ದಕ್ಷಿಣ ಕನ್ನಡದ ಪಂಜೆ ಮಂಗೇಶರಾಯರು ಮತ್ತು ಪಡುಕೋಣೆ
ರಮಾನಂದರಾಯರು ಸರಸವಾದ ಬರಹಗಳನ್ನು ನೀಡಿದ್ದಾರೆ. ಅ.ನ.ಕೃ. ಅವರ
“ಪೊರಕೆ” ದುಃಖ-ದುಮ್ಮಾನಗಳನ್ನು ಗುಡಿಸಿ ಹಾಕುವ ಪ್ರಬಂಧ ಸಂಕಲನ. ಆಂಗ್ಲ
ಸಾಹಿತಿ ಜೋನಾಥನ್ ಸ್ವಿಫ್ಟ್ ಪೊರಕೆಗಳ ಮೇಲೆ ಪ್ರಬಂಧ ಬರೆದಂತೆ ಪಂಜೆ
ಮಂಗೇಶರಾಯರು ಪೊರಕೆಯನ್ನು ಕಂಡು ದುಃಖಿಸುತ್ತಾರೆ. ಪೊರಕೆಯಾಗಿ ಹುಟ್ಟಿದ್ದೇ
ತಪ್ಪು ಎಂದು ಪOಜೆಯವರು ಬೇಸರಿಸುವ ಸಾಲುಗಳು ನಗೆಯಿಂದ ಕೂಡಿದೆ.
“ಅಯ್ಯೋ ಕಸಬರಿಗೆಯೇ, ನಿನ್ನ ಅವಸ್ಥೆಯನ್ನು ಏನೆಂದು ವರ್ಣಿಸಲಿ ಹೇ
ಸಮ್ಮಾರ್ಜನಿ, ಪೂರ್ವದಲ್ಲಿ ನೀನು ಕಲ್ಪವೃಕ್ಷದ ಶಿರಸ್ಸಿನ ಮೇಲೆ ಕೂತುಕೊಂಡಿದ್ದೆ.”
ಎಂದವರು ವರ್ಣಿಸುವುದು ತೆಂಗಿನ ಕಡ್ಡಿ ಪೊರಕೆಯನ್ನು.
“ಈಗ ನನ್ನ ಸ್ವಜಾತಿಯ ಬಂಧುಗಳಂತೆ ಮೂಲೆ ಗುಂಪಾದೆಯಲ್ಲ! ನಿನ್ನ ಅಭಿವೃದ್ಧಿಗೆ
ಇದ್ದ ರಸ, ಆಹಾರಕ್ಕೆ ಇದ್ದ ಗೆಲ್ಲು, ನಿನ್ನ ಅಹಂಕಾರಕ್ಕೆ ಇದ್ದ ಎಲೆ ಇವೆಲ್ಲ ನಿನ್ನಿಂದ
ದೂರವಾಯಿತಲ್ಲ ಅಯ್ಯೋ ನಿನ್ನ ಹಣೆಬರಹವೇ, ಹಾಳು ಮೂಳಿಯ ಕೈಗೆ ಬಿದ್ದು
ಇದ್ದವರ ಎಂಜಲು ಗುಡಿಸುವ ಗತಿಯಾಯಿತೇ ಬೇರೆಯವರ ಮುಸುರೆಯನ್ನು ಗುಡಿಸಿ,
ನಿನ್ನ ಮೋರೆ ಮುಸುರೆಯಾಗುವುದಲ್ಲೇ ಸಾಕಷ್ಟು ಉದ್ದವಿದ್ದರೆ ಕಸ ಗುಡಿಸುವೆ, ಸವೆದು
ಹೋದರೆ ಕಸ ಕೊಳ್ಳುವಷ್ಟು ಶಕ್ತಿ ಸಹ ನಿನ್ನಲ್ಲಿಲ್ಲ. ಕಡ್ಡಿಗಳೇ, ಒಟ್ಟಿಗೆ ಇರಿ. ಬಿಡಿಯಾಗಬೇಡಿರಿ.
“ಕಟ್ಟು ಬಿಚ್ಜಿದರೆ ಯಾರಿಗೆ ಯಾರಿಲ್ಲ. ಕಟ್ಟಿನಲ್ಲೇ ನಿಲ್ಲಿರಿ. ಹಾಗಿದ್ದರೆ ಯಾರಾದರೂ
ನಿಮ್ಮನ್ನು ಕೈ ಕೊಂಡು ಹಗೆಯ ಮೇಲೆ ಆಯುಧವಾಗಿ ಹಿಡಿಯಬಹುದು. ಎಂದು
ವರ್ಣನೆ ಮಾಡುತ್ತಿದ್ದರೆ ತಿಳಿ ನಗೆಯ ಹಿಂದೆ ಇರುವ ವಿಚಾರವಂತಿಕೆಯನ್ನೂ
ಗಮನಿಸಬಹುದು. ಇಂದಿನ ರಾಜಕಾರಣದಲ್ಲಿದ್ದಂತೆ ತೆಂಗಿನ ಮರದ ಮೇಲಿಂದ
ಇಳಿದು ಮೂಲೆ ಸೇರಿದ ಮಹನೀಯರ ನೆನಪಾಗಬಹುದು. ಒಗ್ಗಟ್ಟಿನಲ್ಲಿ ಬಲವಿದೆ.
ಕಟ್ಟು ಬಿಚ್ಚಿದರೆ ಯಾರಿಗೆ ಯಾರೂ ಇಲ್ಲ” ಎಂಬ ಮಾತು ಧ್ವನಿಮಾರ್ಣವಾಗಿದೆ.
ಸಮಾಜದಲ್ಲಿನ ಲೋಪದೋಷಗಳನ್ನು ವಿಡಂಬಿಸಲು ಪ್ರಬಂಧ ಒಂದು ಸುಲಭ
ಮಾರ್ಗ. ತಿಳಿಹಾಸ್ಯ ಶೈಲಿಯ ಮೂಲಕ ಎಂಥ ಗಹನ ವಿಚಾರವನ್ನೂ ಸಹ ಲೇವಡಿ
ಮಾಡಬಹುದು.
ಪಂಜೆಯವರು ಮಂಗಳೂರು ಮುನಿಸಿಪಾಲಿಟಿಯ ಕಾರ್ಯವೈಖರಿಯನ್ನು
ವಿಡಂಬಿಸಿದ್ದಾರೆ.
‘ಅಲ್ಲಾಲಿಯ ಆಗ ಬೋಟೆಂದು ಮುಂಚೆ ಕೆಲವರು ಮಾಡುತ್ತಿದ್ದ ನೆಲ ಹಡಗನ್ನು
ಈಗಿನ ಮುನಿಸಿಪಲ್ ರಸ್ತೆಯಲ್ಲಿ ನಡೆಯಿಸಿದರೆ ಎಷ್ಟು ಚೆOದ ಕಾಣುತ್ತಿತ್ತು! ಮುನಿಸಿಪಲ್
ಖಜಾನೆಯಲ್ಲಿ ತೂತು ಬಿದ್ದುದರಿಂದ ರಸ್ತೆಯಲ್ಲಿ ನೀರು ಹರಿಯುವುದು ಆಶ್ಜರ್ಯವೇ
ಹಂಪನಕಟ್ಟೆಯಿಂದ ಮಡಿಕೇರಿ ಗುಡ್ಡದವರೆಗೆ ರಸ್ತೆಯಲ್ಲಿ ಹುಣ್ಣು ಹುಣ್ಣಾಗಿ ಮಣ್ಣಿನ
ಕೀವು ತುಂಬಿದೆ. ಮಳೆಗಾಲ ಮುಗಿಯುತ್ತಾ ಬಂತು, ಕೊಳೆಗಾಲ ಮಾತ್ರ ತಪ್ಪಲಿಲ್ಲ..’
ಕೊಂಕಣರೈಲ್ವೆಯ ಪ್ರಸ್ತಾಪ ಅವರ ಕಾಲದಲ್ಲೇ ಇತ್ತು ಎಂಬುದು ಅವರ
ಪ್ರಬಂಧಗಳಿಂದ ತಿಳಿದುಬರುತ್ತದೆ.
“ಮಂಗಳೂರಿನಿಂದ ಉಡುಪಿಗೆ ರೈಲು ಮಾರ್ಗವಾಗಲು ಸರ್ವೆ ಮಾಡುತ್ತಾರಂತೆ…
ಇದು ನಿಜವೇ ಸ್ವಾಮಿ” ಕಳೆದುಹೋದ ದಿನಗಳ ವಾಸ್ತವ ಚಿತ್ರಣವನ್ನು ಈ
ಪ್ರಬಂಧಗಳು ಅಂದಿನ ದಿನಚರಿಯಂತೆ ನೀಡುತ್ತದೆ.
‘ಯಾರಂಕುಶವಿಟ್ಟೊಡಂ ನೆನೆವುದೆನ್ನ ಮನಂ ಬನವಾಸಿ ದೇಶಮಂ’ ಎಂದ
ಪOಪನ ಮಾತನ್ನು ಡುಂಡಿರಾಜ್ ಕೊಂಕಣರೈಲ್ವೆ ಮಾರ್ಗ ಸಿದ್ಧಪಡಿಸುವ ರೀತಿಗೆ
ಹೋಲಿಸಿದ್ದಾರೆ.
“ಕೊಂಕಣರೈಲ್ವೆ ಕಂಡೊಡಂ
ಡೈನಾಮೆಟ್ ಡಂಡಂ ಕೇಳ್ದೊಡಂ
ನೆನೆವುದೆನ್ನ ಮನ ಪರಿಹಾರ ಧನಂ”


ಎಂಬ ಹನಿಗವಿತೆ ಇಂದಿನ ಕಾರ್ಯವೈಖರಿಗೆ ಹಿಡಿದ ಕನ್ನಡಿಯಾಗುತ್ತದೆ.
ಪಡುಕೋಣೆ ರಮಾನಂದರಾಯರು 1920 ರಷ್ಟು ಹಿಂದೆ ಬರೆದ ಲಲಿತ
ಪ್ರಬಂಧಗಳು ಇಂದಿಗೂ ಸೊಗಡನ್ನು ಉಳಿಸಿಕೊಂಡಿವೆ. ‘ನನ್ನ ಭಾವ’ ಪ್ರಬಂಧ
ಭಾವ-ಭಾವಮೈದುನ ಸಂಬಂಧ ಇರುವವರೆಗೆ ನಗೆಯನ್ನು ಉಕ್ಕಿಸುತ್ತದೆ. ಇಲ್ಲಿ
ಬರುವ ಭಾವ ಶೂದ್ರಕನ ಶಕಾರನಂತೆ, ಕುಮಾರ ವ್ಯಾಸರ ಉತ್ತರಕುಮಾರನಂತೆ,
ಬೀಚಿಯವರ ತಿಮ್ಮನಂತೆ ಚಿರಂಜೀವಿ. ‘ಭಾವ ನ ಅಧಿಕಪ್ರಸಂಗತನ, ಅವನು ಕೇಳುವ
ಹುಚ್ಚು ಪ್ರಶ್ನೆಗಳು ನಗೆಯನ್ನು ತರಿಸುತ್ತದೆ.
‘ಹುಚ್ಜು ಬೆಳದಿಂಗಳ ಹೊಬಾಣಗಳು’, ಪ್ರಬಂಧ ಸಂಕಲನಕ್ಕೆ ಮುನ್ನುಡಿ ಬರೆದ
ದ.ರಾ.ಬೇಂದ್ರೆಯವರು, ‘ಈ ಬರಹಗಳಲ್ಲಿ ನವರಸ ಪ್ರೌಡಿಮೆಯಿದೆ. ಎಲ್ಲ ರುಚಿಗಳಿಗೂ
ಅಲ್ಪಸ್ವಲ್ಪ ಆಹಾರವಿದೆ ಎಂದಿದ್ದಾರೆ.
‘ನಗೆಯ ಹುಚ್ಚು ಬೆಳದಿಂಗಳು’ಅನ್ನು ಪಡುಕೋಣೆ ರಮಾನಂದರಾಯರು ಚೆನ್ನಾಗಿ
ಅನುಭವಿಸಿದ್ದಾರೆ. ಅಂಥ ಹುಚ್ಚಿನಲ್ಲಿ ಹೊಳೆಯುವ ಹಾಸ್ಯೋಕ್ತಿಗಳು ಬಾಣದಂತೆ
ಎದೆಯಲ್ಲಿ ನಾಟಿ ನಿಂತರೂ ಹೂವಿನಂತೆ ಮೃದುಸ್ವರ್ಶದಿಂದ ಮರುಳುಗೊಳಿಸುವುವು.
ಅವರ ಬತ್ತಳಿಕೆಯಲ್ಲಿ ಹತ್ತು ದಿಕ್ಕಿನ ಅಸ್ತ್ರಗಳಿವೆ. ಒಂದೊಂದರಲ್ಲಿಯೂ ಒಂದೊಂದು
ಬಗೆಯ ಮೋದಕ, ಮಾದಕ, ಆಹ್ಲಾದಕ, ಚೋದಕ ಶಕ್ತಿಯಿದೆ ಎಂದು ಪ್ರಶಂಸಿಸಿದ್ದಾರೆ.
‘ಅಂಕು ಡೊಂಕು ಸಂಕಪಾಲ, ಮೂರುತಲೆ ಹತ್ತುಕಾಲು’ ಎಂಬ ಒಗಟನ್ನು
ಬಿಡಿಸಲಾಗದ ಲೇಖಕರು ಹಗಲಿರುಳೂ ಒದ್ದಾಡಿ, ಕಡೆಗೆ ಗೆಳೆಯ ಹರಿ ಕಮತನಿಗೆ
ಆ ಒಗಟನ್ನು ಹೇಳಿ, ಬಿಡಿಸಲು ಅವನು ಒದ್ದಾಡುವುದು ಕಂಡಾಗ, ‘ಸಧ್ಯ, ತೊಲಗ್ತು
ಭೂತ!’ ಎಂದು ಲೇಖಕರು ನಿಟ್ಟುಸಿರು ಬಿಡುತ್ತಾರೆ. ನಮಗೆ ದೊರೆತಿರುವ ಮೊದಲ
ನಾಟಕವಾದ ‘ಮ್ರಿತ್ರವಿಂದಾ ಗೋವಿಂದ’ ಸಂಸ್ಕೃತ ‘ರತ್ನಾವಳೀ’ ನಾಟಕದ ಯಥಾವತ್ತಾದ
ಅನುವಾದ. ಈ ನಾಟಕದಲ್ಲಿ ಹಾಸ್ಯ ಮತ್ತು ಶೃಂಗಾರ ರಸಗಳ ಮಿಶ್ರಣವಿದೆ. ವಿದೂಷಕನ
ಪಾತ್ರ ನಗಿಸುತ್ತದೆ. ಕನ್ನಡಕ್ಕೆ ಭಾಷಾಂತರವಾದ ನಾಟಕಗಳಲ್ಲಿ ಹಾಸ್ಯದ ಪ್ರಖರತೆ
ಕಡಿಮೆ ಎಂದೇ ಹೇಳಬೇಕು. ಪ್ರತಿಯೊಂದು ಭಾಷೆಗೂ ತನ್ನದೇ ಆದ ಸಂಸ್ಕೃತಿ
ಇದ್ದಂತೆ. ತನ್ನವೇ ಆದ ಜೋಕುಗಳನ್ನೂ ಹೊಂದಿರುತ್ತದೆ.
ಕಂಪನಿ ನಾಟಕಗಳಲ್ಲಿ ಹಾಸ್ಯರಸಕ್ಕೆ ಅವಕಾಶವಿದೆ. ಇತ್ತೀಚಿನ ಕಂಪನಿ ನಾಟಕಗಳು
ಹಾಸ್ಯವನ್ನೇ ಬಂಡವಾಳ ಮಾಡಿಕೊಂಡು ಜನರನ್ನು ನಗಿಸುವ ಪ್ರಯತ್ನ ಮಾಡುತ್ತಿವೆ.
ಕೆಲವೊಮ್ಮೆ ಹಾಸ್ಯದ ಹೆಸರಿನಲ್ಲಿ ಅಶ್ಲೀಲತೆಯನ್ನು ತುರುಕುವುದೂ ಉಂಟು.
ಪರ್ವತವಾಣಿ, ಕೈಲಾಸಂ, ಶ್ರೀರಂಗ, ಎ. ಎಸ್. ಮೂರ್ತಿ, ನವರತ್ನರಾಂ
ಮೊದಲಾದವರ ನಾಟಕಗಳಲ್ಲಿ ಹಾಸ್ಯ ಪರಿಪಕ್ವವಾಗಿ ಮೂಡಿ ಬಂದಿದೆ. ಆದರೆ
ಪ್ರಸ್ತುತವಾಗಿ ಇವು ಜನರನ್ನು ನಗಿಸುವಲ್ಲಿ ಸಫಲವಾಗುತ್ತಿಲ್ಲ. ಇದಕ್ಕೆ ಕಾರಣ ಈ
ಮೊದಲು ಚರ್ಚಿಸಿದಂತೆ ಸಮಾಜದಲ್ಲಿ ಆಗುತ್ತಿರುವ ಬದಲಾವಣೆ, ವಿಜ್ಞಾನದ ಹೊಸ
ಆವಿಷ್ಕಾರಗಳು, ಕಂಪ್ಯೂಟರೀಕರಣ, ಜಾಗತೀಕರಣ ಗದ್ದಲದಲ್ಲಿ ಅಡಗೂಲಜ್ಜಿ,
ವಿದೂಷಕ ಮೊದಲಾದ ಪಾತ್ರಗಳು ಇಂದು ಮರೆಯಾಗುತ್ತಿವೆ.
ಇಂಗ್ಲಿಷ್ ಸಾಹಿತ್ಯದಲ್ಲಿ ಜೋಕುಗಳಿಗೆ ಒಳ್ಳೆಯ ಬೇಡಿಕೆ ಇದೆ. ಕನ್ನಡದ ನಗೆಹನಿಗಳೂ
ಪುಸ್ತಕ ರೂಪದಲ್ಲಿ ದೊರೆಯುತ್ತಿದ್ದು ಅಪಾರವಾದ ಜನಪ್ರಿಯತೆ ಗಳಿಸಿವೆ. ಹನಿಗವನ
ಗಳಿಗೆ ಬೇಡಿಕೆ ಹೆಚ್ಜಿದೆ. ಡುಂಡಿರಾಜ್, ಬಿ.ಆರ್.ಲಕ್ಷ್ಮಣರಾವ್, ಎಂ.ಎನ್. ವ್ಯಾಸರಾವ್
ಮೊದಲಾದ ಕವಿಗಳು ಉತ್ತಮ ಹನಿಗವನಗಳನ್ನು ನೀಡಿದ್ದಾರೆ.
ಹೇಗಿದೆ ನೋಡಿ ಭಾರತೀಯರ
ಸತ್ಯಪ್ರಿಯತೆ 
ಕಳ್ಳ ನೋಟಿನಲ್ಲೂ ಅಚ್ಚಾಗಿರುತ್ತೆ
ಸತ್ಯಮೇವ ಜಯತೆ


ಎಂಬ ಹನಿಗವನದಲ್ಲಿ ಖೋಟನೋಟು ಎಷ್ಟು ಸುಂದರವಾಗಿ, ಯಥಾವತ್ತಾಗಿ
ಮುದ್ರಿಸಿರುತ್ತಾರೆ ಎಂಬ ಅಂಶವಿದೆ.
ಚಿಂತಾಮಣಿ ಕೊಡ್ಲೆಕೆರೆ ವೈದ್ಯರ ಬಗ್ಗೆ ಹೀಗೆ ನಗಾಡುತ್ತಾರೆ 
ಸ್ವರ್ಗಕ್ಕೆ ಹೋದ್ರೆ ಸಜ್ಜನರು
ನರಕಕ್ಕೆ ಹೋದ್ರೆ ದುರ್ಜನರು
ಎರಡೂ ಲೋಕಕ್ಕೆ ಒಬ್ಪರೇ ಏಜೆಂಟ್
ನಮ್ಮಾಸ್ಪತ್ರೆ ಸರ್ಜನರು


ಚಂದ್ರಶೇಖರ ಪಾಟೀಲರು ಹಳೆಯ ಸಂಪ್ರದಾಯ, ನಂಬಿಕೆಗಳನ್ನು ಅಲುಗಾಡಿಸು
ವಂತೆ ಅನೇಕ ಹನಿಗವನಗಳನ್ನು ರಚಿಸಿದ್ದಾರೆ.

ಬಹುತೇಕ ಸತಿ ಮಣಿಗಳಿಗೆ
ಪತಿಯೇ ಪರದೈವ
ಕೆಲವು ಖಾಲಿ ಮಣಿಗಳಿಗೆ
ಪರಪತಿಯೇ ದೈವ


“ಸೀತಾಯಣ” ಕವನದಲ್ಲಿ ಲಕ್ಷಣ ರೇಖೆಯ ಬಗ್ಗೆ ಬರೆಯುತ್ತಾರೆ 
ಹೋಗೋ ಮುಂಚೆ ಲಕ್ಷಣ
ಗೆರಿ ಹೊಡೆದ
ಆಮ್ಯಾಲೆ ಬಂದ ರಾವಣ
ಲೈನು ಹೊಡೆದ


“ಗೆರಿ” ಮತ್ತು “ಲೈನು” ಒಂದೇ ಅರ್ಥ ನೀಡಿದರೂ ಬಳಸಿರುವ ರೀತಿ
ಧ್ವನಿಪೂರ್ಣವಾಗಿದೆ.
ವೈ.ಎನ್.ಕೆ.ಯವರ ನಾನ್ಸೆನ್ಸ್ ಪದ್ಯಗಳೂ ಸೊಗಸಾಗಿವೆ
ಕಾದಿರುವಳು ಶಬರಿ
ಕೈಯ್ಯಲ್ಲೊಂದು ಡಬರಿ
ಅದರಲ್ಲಿ ಒಂದಿಷ್ಟು ಕೊಬರಿ


ವೈ.ಎನ್.ಕೆ ಅವರ “ವಂಡರ್” ಸೀರೀಸ್ ನಲ್ಲಿರುವುದೆಲ್ಲ ಅರ್ಷಕ ಅಂಕಣ
ಬರಹಗಳೇ. ಅನೇಕ ಕನ್ನಡಾಂಗ್ಲೋ ಪದಗಳನ್ನು ಇವರು ಟಂಕಿಸಿದ್ದಾರೆ. ಇಂಗ್ಲಿಷ್
ಸಾಹಿತ್ಯದ ರಸವಿಜಾರಗಳನ್ನು ನಮ್ಮ ಪರಿಸರಕ್ಕೆ ಹೊಂದುವಂತೆ ಪ್ರಸ್ತುತಪಡಿಸಿದ್ದಾರೆ.
ಇಂಗ್ಲಿಷಿನ ಲಿಮಿರಿಕ್ಕುಗಳಿಗೆ ಹತ್ತಿರವಾದ ಶೈಲಿಯಲ್ಲಿ ಕವನದ ಸಾಲುಗಳಮ್ನ ರಚಿಸಿ
“ಪದ್ಯ ಇಷ್ಟು ಲೈಟ್ ಆದರೆ ಹೇಗೆ ಸ್ವಾಮಿ” ಎಂಬ ಕೃತಿಯನ್ನೂ ಕೊಟ್ಟಿದ್ದಾರೆ.
“ಚಾರ್ಜ್ ಆಫ್ ದ ಲೈಟ್ ಬ್ರಿಗೇಡ್ ಎಂಬ ಟೆನಿಸನ್ ನ ಕವನಗಳನ್ನು ಬಿ.ಎಂ.ಶ್ರೀ
ಯವರು ತಮ್ಮ “ಇಂಗ್ಲಿಷ್ ಗೀತೆ” ಸಂಕಲನದಲ್ಲಿ ಭಾಷಂತರಿಸಿದ್ದಾರೆ. ಅವರ
ಒಂದು ಸ್ಯಾಂಪಲ್ ಕವನ ಹೀಗಿದೆ.
ಅವರ ಬಲಗಡೆ ಗುಂಡು
ಅವರ ಎಡಗಡೆ ಗುಂಡು


ಈ ಲೈಟ್ ಬ್ರಿಗೇಡ್ ಕವನ ಬೆಂಗಳೂರಿನ ಬ್ರಿಗೇಡ್ ರೋಡ್ ಬಗ್ಗೆ ಬರೆದಿರಬಹುದೇ
ಎಂಬ ಗುಮಾನಿಯನ್ನು ವೈ.ಎನ್ ಕೆ. ವ್ಯಕ್ತಪಡಿಸುತ್ತಾರೆ. “ಕಂಡಲ್ಲಿ ಗುಂಡು’ ಎಂಬ
ಪದ್ಯದಲ್ಲಿ ರಚಿಸಿರುವ ವೈ. ಎನ್. ಕೆ ನಗರಗಳಲ್ಲಿ ಹೆಚ್ಚುತ್ತಿರುವ ಮದ್ಯದಂಗಡಿಗಳ
ಬಗ್ಗೆ ವಿಡಂಬಿಸುತ್ತಾರೆ.
ಕನ್ನಡದಲ್ಲಿ ಹಾಸ್ಯ ಸಾಹಿತ್ಯ ಸಮೃದ್ಧವಾಗಿದೆ ಇವುಗಳನ್ನು ನಮಗೆ ನೀಡಿರುವ
ರಾಶಿ, ಬೀಚಿ, ನಾಡಿಗೇರ್, ಅರಾಸೇ, ಅ.ರಾ.ಮ್ರಿತ ಮೊದಲಾದ ಸಾಹಿತಿಗಳ ಬರಹಗಳಲ್ಲಿ
ವಸ್ತು ವೈವಿಧ್ಯವಿದೆ. ಹಾಸ್ಯದೊಂದಿಗೆ ವಿಚಾರಗಳ ಮಂಡನೆ ಇದೆ. ಯಾಂತಿಕ ಬದುಕಿಗೆ
ನಗೆ ಟಾನಿಕ್ ನೀಡಬಲ್ಲ ಹಾಸ್ಯರಸ ಕನ್ನಡ ಸಾಹಿತ್ಯದಲ್ಲಿ ಇಂದು ಹೇರಳವಾಗಿ
ದೊರೆಯುತ್ತದೆ. ದೇಶ-ವಿದೇಶಗಳಲ್ಲಿ ಕನ್ನಡದ ಹಾಸ್ಯ ಭಾಷಣಗಳಿಗೆ ವಿಫುಲ
ಅವಕಾಶಗಳಿವೆ. ವಿದೇಶಗಳಲ್ಲಿನ ಕನ್ನಡ ಸಂಘಗಳು ಕನ್ನಡ ಸಾಹಿತ್ಯಕ್ಕೆ, ಹಾಸ್ಯರಸಕ್ಕೆ
ಒತ್ತು ಕೊಟ್ಟು ಜಾಗತಿಕ ಮಟ್ಟದಲ್ಲಿ ಬೆಳೆಸಿರುವುದು ಅತ್ಯಂತ ಆನಂದದ ವಿಷಯ.
                                                                                                       ನವೆಂಬರ್ 1990
                                                    ನಾ.ಕಸ್ತೂರಿ ಅವರ ಹಾಸ್ಯ
 

ಕಾಲೇಜು ಮಕ್ಕಳಿಗೆ ಮಧ್ಯಾಹ್ನದ ವೇಳೆ ಚರಿತ್ರೆಯ ಪಾಠ ಮಾಡುವುದೆಂದರೆ
ಮಹಾ ಬೋರು. ಆಗಷ್ಟೇ ಊಟ ಮುಗಿಸಿದ್ದರೆ ಅಕ್ಷತೆ ಕೊಟ್ಟು ಕರೆದಂತೆ ನಿದ್ರಾದೇವಿ
ಬಂದು ಬಿಡುತ್ತಾಳೆ.

ನಾ. ಕಸ್ತೂರಿಯವರು ಮೈಸೂರಿನ ಮಹಾರಾಜಾ ಕಾಲೇಜಿನಲ್ಲಿ ಬಿ.ಎ.
ವಿದ್ಯಾರ್ಥಿಗಳಿಗೆ ಪಾಠ ಮಾಡುತ್ತಿದ್ದ ಕಾಲ. ಒಂದು ದಿನ ಗೊರಕೆ ಶಬ್ದ ಕೇಳಿಸಿತು
ಕಸ್ತೂರಿ ಪಾಠ ನಿಲ್ಲಿಸಿದಾಗ ಸಣ್ಣ ಗೊರಕೆ. 15-20 ಡೆಸಿಬಲ್ ಶಬ್ದ ಇರುಬಹುದಷ್ಟೆ.
ಮಾಸ್ತರಿಗೆ ರೇಗಿತು. ನಿದ್ದೆ ಮಾಡುತ್ತಿದ್ದವನನ್ನು ಎಬ್ಪಿಸಲು ಪ್ರಯತ್ನ ಮಾಡಿದರು.
ಪಕ್ಕದಲ್ಲಿದ್ದ ವಿದ್ಯಾರ್ಥಿಗೆ ಹೇಳಿದರು.

“ಅವನ್ನ ಎಬ್ಬಿಸೋ.. ಪಾಠ ಮಾಡ್ತಾ ಇದ್ದೀನಿ”
“ನಾನು ಎಬ್ಬಿಸೊಲ್ಲ ಸಾರ್” ಎಂದ ವಿದ್ಯಾರ್ಥಿ.
“ಚರಿತ್ರೆ. ಪಾಠ ಕಣೋ, ಮುಖ್ಯ, ಎಬ್ಸು ಬೇಗ”
“ಪಾಠ ಹೇಳಿ ಮಲಗಿಸೋಕೆ ನೀವು, ಎಬ್ಸೋಕೆ ನಾನಾ ಸಾರ್” ಎಂದ ವಿದ್ಯಾರ್ಥಿ.

ವಿನೋದ ಪ್ರಜ್ಞೆ ಇರುವ ಮಾಸ್ತರ್ ಅಲ್ಲದೆ ಬೇರೆ ಯಾರಿಂದಲೂ ಈ ಬಗೆಯ
ಸ್ವಂತ ಅನುಭವದ ಕಥನ ಆಗಲು ಸಾಧ್ಯವಿಲ್ಲ.

ಕೇರಳದಲ್ಲಿ ಹುಟ್ವಿ, ಉದ್ಯೋಗ ಅರಸಿ ಕರ್ನಾಟಕಕ್ಕೆ ಬಂದರು. ಮೈಸೂರಿನ
ಬನುಮಯ್ಯ ಕಾಲೇಜಿನಲ್ಲಿ ಮಾಸ್ತರರಾಗಿ ತಮ್ಮ ವೃತ್ತಿ ಆರಂಭಿಸಿದ ನಾ. ಕಸ್ತೂರಿಯವರ
ಹಾಸ್ಯ ಎಂಥವರಿಗೂ ಕಚಗುಳಿ ಇಡುತ್ತದೆ.

ಕಾಲೇಜಿನಲ್ಲಿ ಪಾಠ ಮಾಡುವಾಗ ಒಬ್ಬ ವಿದ್ಯಾರ್ಥಿ ನೋಟ್ಸ್ ಬರೆದುಕೊಳ್ಳದೆ
ಕೈ ಕಟ್ಟಿ ಕುಳಿತಿದ್ದ. ಮಾಸ್ತರಿಗೆ ಸಿಟ್ಟೇರಿತು.

“ಏಯ್, ನಿಂತ್ಕೋ. ಯಾಕೋ ನೋಟ್ಸ್ ಬರ್ಕೊಳ್ತಾ ಇಲ್ಲ”

“ಬೇಡ ಬಿಡಿ ಸಾರ್, ಚರಿತ್ರೆ-ಭೂಗೋಳದ ಪಾಠಗಳಲ್ಲಿ ಹೆಚ್ಚಿನ ವ್ಯತ್ಯಾಸ
ಇರುವುದಿಲ್ಲ. ಅದೇ ಇಸ್ವಿ, ಅದೇ ಹವಾಮಾನ” ಎಂದು ಮಾನ ಕಳೆದ.
“ಆದರೂ ನೀನು ನೋಟ್ಸ್ ಬರ್ಕೋಬೇಕಾಗುತ್ತೆ” ಮಾಸ್ತರು ಗುಡುಗಿದರು.
“ನಮ್ಮ ತಂದೆಗೂ ನೀವೇ ಮಾಸ್ತರ್ ಆಗಿದ್ದಿರಿ ಸಾರ್. ಆಗ ನೀವು ನಮ್ಮ
ತಂದೆಗೆ ಬರೆಸಿದ ನಿಮ್ಮ ನೋಟ್ಸ್ ನಮ್ಮ ಮನೇಲಿ ಭದ್ರವಾಗಿದೆ. ಅದೇ ಸಾಕು”
ಎಂದ ಭೂಪ!

“ಆ ನೋಟ್ಸ್ ನನ್ನದು ಅಂತ ಯಾವ ಅಯೋಗ್ಯ ಹೇಳಿದ ಅದು ನಮ್ಮಪ್ಪ
ನನಗೆ ಕೊಟ್ಟ ನೋಟ್ಸು” ಎಂದರು ಕಸ್ತೂರಿ!

ವರುಷಗಳು ಉರುಳಿದರೂ ಬೋಧಿಸುವ ಪಾಠಗಳಲ್ಲಿ, ಬರೆಸುವ ನೋಟ್ಸುಗಳಲ್ಲಿ
ಹೆಚ್ಚಿನ ಬದಲಾವಣೆ ಇರುವುದಿಲ್ಲ ಎಂಬುದನ್ನು ಸೂಚ್ಯವಾಗಿ ತಿಳಿಸುವ ಈ ಉದಾಹರಣೆ
ಇಂದಿನ ವಿದ್ಯಾಪದ್ಧತಿಗೆ ಹಿಡಿದ ಕೈಗನ್ನಡಿಯಾಗಿದೆ. ನೋಟ್ಸ್ ಇಲ್ಲವೆಂದರೆ ಪಾಠವೇ
ಮಾಡಲಾಗದ ಪರಿಸ್ಥಿತಿ ಇರುವುದು ಸಹಜ. ಪರೀಕ್ಷೆಗೆ ಎರಡು ತಿಂಗಳು ಇರುವಾಗ
ನಾ. ಕಸ್ತೂರಿಯವರ ಚರಿತ್ರೆ ನೋಟ್ಸ್ ಕಳುವಾಗುತ್ತದೆ ಯಾವ ವಿದ್ಯಾರ್ಥಿ ಕದ್ದನೋ
ತಿಳಿಯದು. ಮರುದಿನದಿಂದ ಪಾಠ ಇರುವುದಿಲ್ಲ ಎಂಬ ಗುಲ್ಲೆದ್ದಿತ್ತು. ಕಾರಣ ಅನೇಕ
ದಶಕಗಳಿಂದ ಹರಿದು ಬಂದ, ಹರಿದು ಹೋಗಿರುವ ನೋಟ್ಸ್ ನಾಪತ್ತೆ!

“ಆ ನೋಟ್ಸ್ ಎಲ್ಲೂ ಹೋಗೋಲ್ಲ. ನಾಳೆ ವಾಪಸ್ ಬಂದೇ ಬರುತ್ತೆ” ಎಂದು
ಕಸ್ತೂರಿ ಹೇಳುತ್ತಿದ್ದರು ಅವರಲ್ಲಿ ಆತ್ಮವಿಶ್ವಾಸ ಇತ್ತು. ಅವರು ಹೇಳಿದಂತೆಯೇ
ಮರುದಿನ ಕಿಟಕಿಯ ಮೂಲಕ ಆ ನೋಟ್ಸನ್ನು ವಿದ್ಯಾರ್ಥಿಯೊಬ್ಪ ಎಸೆದು ಹೋಗಿದ್ದ.
“ನೋಡಿದ್ರಾ ನೋಟ್ಸ್ ವಾಪಸ್ ಬಂತು. ಯಾಕೆ ಗೊತ್ತಾ ನಾನು ಮಾಡೋದು
ಇಂಗ್ಲಿಷ್ ಮೀಡಿಯಂನ ಹಿಸ್ಟರಿ ಪಾಠ ಆದರೂ ನಾನು ನೋಟ್ಸಲ್ಲಿ ಬಳಸೋ ಲಿಪಿ
ನನ್ನ ಮಾತೃಭಾಷೆಯಾದ ಮಲೆಯಾಳಂ” ಎಂದು ಕಸ್ತೂರಿ ನಕ್ಕರು.

ತರಗತಿಯಲ್ಲಿ ಚರಿತ್ರೆಯ ಜೊತೆ ನವಿರು ಹಾಸ್ಯ ಬೆರೆಸಿ ಪಾಠ ಹೇಳುತ್ತಿದ್ದ ರೀತಿ
ಅನನ್ಯವಾದುದು. ಗ್ರೀಕ್ ಮತ್ತು ರೋಮ್ ಸಾಮ್ರಾಜ್ಯಗಳ ರೋಮಾಂಚಕಾರಿ
ಘಟನೆಗಳನ್ನು ಅಭಿನಯಿಸಿ ಹೇಳುತ್ತಿದ್ದರು.

ಫೈವ್ ಹಂಡ್ರೆಡ್ ಗೀಕ್ ದಾಂಡಿಗಾಸ್ ನುಗ್ಗ್ ಡ್ ಇಂಟು ದ ಬ್ಯಾಟಲ್
ಫೀಲ್ಡ್” ಎಂದಾಗ ತರಗತಿಯಲ್ಲಿ ನಗೆಯ ಅಲೆ.

ನಾ. ಕಸ್ತೂರಿ ಕೇರಳದಲ್ಲಿ ಹುಟ್ಟಿದ್ದು 1897ರ ಡಿಸೆಂಬರ್ 25ರಂದು. ಅಂದು
ಕ್ರಿಸ್ ಮಸ್ ರಜೆ. 90ವರ್ಷಗಳಷ್ಟು ದೀರ್ಘಕಾಲ ಬದುಕಿ ಬಾಳಿದ ಇವರು
ತಮ್ಮ ಜೀವಿತದ ಕಡೆಯ ಎರಡು ದಶಕಗಳನ್ನು ಆಧ್ಯಾತ್ಮಕ್ಕೆ ಮೀಸಲಾಗಿಟ್ಟರು.
14-8-1987ರಂದು ನಮ್ಮನ್ನಗಲಿದರು.

ಕೆಲಸದ ಮೇಲೆ ಕನ್ನಡನಾಡಿಗೆ ಬಂದು ನೆಲೆಸಿದ ತಿಂಗಳಲ್ಲೇ ಸೊಗಸಾಗಿ
ಕನ್ನಡ ಕಲಿತು ಅತ್ಯಂತ ಪ್ರಬುದ್ಧವಾದ ಹಾಸ್ಯ ಕೃತಿಗಳನ್ನು ನಮಗೆ ನೀಡಿದರು.
ಗಾಳಿಗೋಪುರ, ಶಂಖವಾದ್ಯ, ಚಂಗೂಲಿ ಚೆಲುವ, ಚಕ್ರದೃಷ್ಟಿ ಮೊದಲಾದ
ಕಾದಂಬರಿಗಳು, ಯದ್ವಾತದ್ವ, ಅಲ್ಲೋಲ-ಕಲ್ಲೋಲ, ಡೊಂಕುಬಾಲ, ಉಪಾಯ
ವೇದಾಂತ ಮೊದಲಾದ ನಗೆಬರಹಗಳ ಸಂಕಲನಗಳು, ಗ್ಗಯ್ಯನ ಗಡಿಬಿಡಿ, ವರಪರೀಕ್ಷೆ,
ಬ್ಯಾಂಕಿನ ದಿವಾಳಿ ಮೊದಲಾದ ನಗೆ ನಾಟಕಗಳಮ್ನ ರಚಿಸಿದ್ದಾರೆ.

ಶಬ್ದಗಳ ಜೊತೆ ಆಟವಾಡುವುದೆಂದರೆ ಇವರಿಗೆ ಬಹಳ ಖುಷಿ. ವಿಚಿತ್ರ
ಅರ್ಥಗಳನ್ನು ತಂದು ಜೋಡಿಸುವ ಇವರ ಅನರ್ಥಕೋಶ ಎಲ್ಲ ಕಾಲಕ್ಕೂ ನಿಲ್ಲಬಲ್ಲ
ಕೃತಿ. ಇಂಗ್ಲಿಷಿನಲ್ಲಿ ಜನಪ್ರಿಯವಾಗಿರುವ ಆಂಬ್ರೊಸ್ ಬಿಯರ್ಸ್ ನ The Devil’s Dictionary
ಮಾದರಿಯಲ್ಲಿ ವ್ಯಂಗ್ಯ, ವಿವರಣಾತ್ಮಕ, ಪ್ರಹಾರಾತ್ಮಕ ನಗೆ ಅರ್ಥಗಳನ್ನು
ಇವರು ಹುಡುಕಿ ತಮ್ಮ ‘ಅನರ್ಥಕೋಶ’ದಲ್ಲಿ ತುಂಬಿಸಿದ್ದಾರೆ.

Peace ಎಂಬ ಪದಕ್ಕೆ ಶಾಂತಿಯಿಂದಲೇ ಆಂಬ್ರೋಸ್ ಬಿಯರ್ಸ್  ಈ ರೀತಿ
ಅರ್ಥ ನೀಡಿದ್ದಾನೆ.

‘ಶಾಂತಿ’ ಎಂದರೆ “Period of cheating between two periods of fighting” ಎಂಬ ಅರ್ಥ ಇದೆ

ಎರಡು ದೇಶಗಳ ನಡುವೆ ಆಗಾಗ ಭುಗಿಲೇಳುವ ಯುದ್ಧ ಅನಂತರ ನೆಲೆಸುವ
ಶಾಂತಿ ಇವುಗಳ ಹಿನ್ನೆಲೆಯಲ್ಲಿ ‘ಶಾಂತಿ’ ಎಂಬ ಪದಕ್ಕೆ ನೀಡಿರುವ ಅರ್ಥ ಸತ್ಯದ
ಮತ್ತೊಂದು ಭಯಂಕರ ಮಗ್ಗುಲನ್ನು ತೋರಿಸುತ್ತದೆ.

ನಾ. ಕಸ್ತೂರಿಯವರ ಅನರ್ಥಗಳು ಕನ್ನಡ ನೆಲ-ಜಲಗಳಿಗೆ ಹತ್ತಿರದ
ಅರ್ಥಗಳಾಗಿವೆ. ಉದಾಹರಣೆಗೆ ಕೆಲವನ್ನು ನೋಡಬಹುದು.

 

ಅಂಬೆ  ದಮಯಂತಿ ಪ್ರಾರಂಭಿಸಿದ ‘ಡಾಕ್’ ಪದ್ಧತಿ
ಐಸ್  ಅರ್ಥವಾಗದ ನವ್ಯಕವನಗಳನ್ನು ಓದುವಾಗ ತಲೆ ಮೇಲೆ
ಇಟ್ಟುಕೊಳ್ಳಬೇಕಾದ ವಸ್ತು.
ಪತಿ   ದಂಪತಿಗಳಲ್ಲಿ ‘ದಂ’ ಕಳೆದುಕೊಂಡವನು. ನಾನು ಪತಿಯಾದ
ಮೇಲೆಯೇ  ನನಗೆ ‘ದಂಪತಿ’ ಅರ್ಥದ ಪೂರ್ಣ ದರ್ಶನವಾಗಿದ್ದು.

ಆನೆಕಾಲು  ಇದನ್ನು ಸೇವಿಸುತ್ತಾ ಹೋದರೆ ದಿನಕ್ಕೆ 5 ಪೌಂಡ್ ತೂಕ ಹೆಚ್ಚುತ್ತದೆ.
ಆನೆಮರಿಗೆ!

ಓಂ  ಅನಾದಿ ಭಾರತೀಯನ ಆದ್ಯ ತೇಗು.
ಅಕ್ರೂರ  ರಿಟೈರಾದ ಪೋಲಿಸ್ ಅಧಿಕಾರಿ.
ಉತ್ತರಕ್ರಿಯೆ  ಪರೀಕ್ಷೆಗಳಲ್ಲಿ ಉತ್ತರ ಬರೆಯುವ ಕ್ರಿಯೆ
ಕಂಬನಿ  ಲೋಕದಲ್ಲೆಲ್ಲ ಅತ್ಯಂತ ಪ್ರಭಾವಶಾಲಿಯಾದ ಜಲಪಾತ. ತಮ್ಮದೇ
ದೀರ್ಘಾಯಸ್ಸನ್ನು ಅವರು ಈ ರೀತಿ ವರ್ಣಿಸುತ್ತಾರೆ ದೀರ್ಘಾಯಸ್ಸು
ಎಂದರೆ ನೆಂಟರಿಷ್ಟರ ನೋವನ್ನು ನೋಡುವ ಸಂಕಟ!
ಹಳೆಯ ಗಾದೆಗಳಿಗೆ ಇಂದಿನ ರೂಪ ಕೊಡುವ ಕಸ್ತೂರಿಯವರ ಹಾಸ್ಯ ಮುದ
ನೀಡುತ್ತದೆ.

“ಇಡ್ಲಿ ಹೊಡೆಯೋಕೆ ಕೊಡ್ಲಿ ಕೇಳಿದನಂತೆ”
“ಗಂಜೀಪು ಆಡೋವರಿಗೆ ಗಂಜಿಯೂ ಸಿಗದು”
ತಬ್ಬಲಿ ದೇವರಿಗೆ ತಂಬಿಟ್ಟೇ ನ್ಯೆವೇದ್ಯ”

 

ನಾ. ಕಸ್ತೂರಿಯವರ ಮಾತುಗಳಲ್ಲಿ ಹಾಸ್ಯದ ಜೊತೆ ವಿಚಾರವೂ ಅಡಕವಾಗಿರುತ್ತದೆ
ಎಂಬುದನ್ನು ಗಮನಿಸಬೇಕು. ಹಾಸ್ಯದ ಹನಿಗಳು ಬುದ್ಧಿಗೆ ಕಸರತ್ತು ನೀಡುವುದೂ
ಉಂಟು.
‘ಕನ್ಯಾರ್ಥಿ’ ಎಂದರೆ ಕಾಲೇಜು ವಿದ್ಯಾರ್ಥಿ. ತನಗಿಂತ ಹೆಚ್ಚು ಸೌಂದರ್ಯ,
ಕಡಿಮೆ ವಿದ್ಯೆ ಇರುವ ಹೆಣ್ಣನ್ನೇ ಹುಡುಕುವವ.

‘ಮೂಗು’ ಎಂದರೆ ಅನೇಕರಿಗೆ ನೆಶ್ಯದ ಡಬ್ಬಿ. ಮೂಗು ಕನ್ನಡಕ ಧರಿಸಲು
ಅತ್ಯಾವಶ್ಯಕವಾದ ಅಂಗ. ತಮ್ಮ ಮೂಗಿನ ನೇರಕ್ಕೆ ನಡೆಯುವವರೇ ಹೆಚ್ಚು. ಧ್ಯಾನಕ್ಕೆ
ಮೂಗಿನ ತುದಿ ಬಹಳ ಅನುಕೂಲ. ಮೂಗಿನ ಡೊಂಕನ್ನು ತಿದ್ದುವುದು ದೇವರಿಂದಲೂ
ಅಸಾಧ್ಯ. ಮೂಗು ನಮಗೆ ದೈವದತ್ತವಾಗಿ ಬಂದಿರುವ ಸಂಗೀತೋಪಕರಣ. ಇದು
ನೆಗಡಿಯ ನೆಲೆವೀಡು.
ಕೆಲವರ ಸಂಗೀತ ಎಷ್ಟು ಕೆಟ್ಟದಾಗಿ ಇರುತ್ತದೆ ಎಂಬುದನ್ನು ಕಸ್ತೂರಿ ಹೇಳಿದ್ದಾರೆ.

 

“ಕೆಲವರ ಸಂಗೀತ ಕೇಳಿದಾಗ ಸತ್ತ ಹೆಣಕ್ಕೂ ಕೂಡ ಬಾವಿಗೆ ಬಿದ್ದು ಪ್ರಾಣ
ಬಿಡೋಣ ಅನ್ನಿಸುತ್ತದೆಯಂತೆ.”
ಕಸ್ತೂರಿಯವರಿಗೆ ಯಾವ ಪ್ರಶ್ನೆ ಹಾಕಿದರೂ ಹಾಸ್ಯಮಯ ಉತ್ತರ ಬರುತ್ತಿತ್ತು.
“ಲಾರಿಗಳಿಗೆ ಆರು ಚಕ್ರಗಳೇಕೆ”
“ಕೆಲವು ದಾರಿಹೋಕರು ನಾಲ್ಕು ಚಕ್ರಗಳಿಂದಲೂ ತಪ್ಪಿಸಿಕೊಳ್ಳುತ್ತಿದ್ದಾರಲ್ಲ”
“ಹಾಲಿಗೆ ನೀರು ಬೆರೆಸುವುದು ಯಾಕೆ”
“ಹಸುವಿಗೆ ಎಷ್ಟು ನೀರು ಕುಡಿಸಿದರೂ ಪ್ರಯೋಜನ ಇಲ್ಲದಿರುವುದರಿಂದ”
ಇತ್ಯಾದಿ ಉದಾಹರಣೆಗಳನ್ನು ನೀಡಬಹುದು.

 

“ಇತ್ಯಾದಿ” ಎಂದರೆ ಏನೆಂದು ಕಸ್ತೂರಿ ಹೇಳುತ್ತಾರೆ.
ಇತ್ಯಾದಿ  ಮುಂದಕ್ಕೆ ಬರೆಯಲು ಬುದ್ಧಿ ಓಡದಿದ್ದರೆ ಈ ಪದವನ್ನು
ಉಪಯೋಗಿಸಿ ಬಚಾವ್ ಆಗಬಹುದು.
ಇದು  ಭಾಷಣಕಾರರ ಆಸರೆ. ಏನು ಹೇಳಲೂ ತೋಚದಿದ್ದಾಗ ‘ಇದು’
ಬಳಸಬಹುದು. ಇದು ಮಾಡಲು ಇದೇ ಇಲ್ಲದೆ ಹೋದರೆ, ಅವರು
ಇದು ಇದು ಎಂದು ಬಹಳ ಇದಾಗಿ ಇದು ಮಾಡಬಹುದಾಗಿದೆ.
ಭಾಷಣಕಾರರು ‘ಕಡೆಯದಾಗಿ’ ಎಂಬ ಪದವನ್ನು ಆಗಾಗ ಬಳಸುವ ಬಗ್ಗೆ
ಕಸ್ತೂರಿ ಹೇಳುತ್ತಾರೆ.

 

ಕೊನೆಯದಾಗಿ ಅಥವಾ ಕಡೆಯದಾಗಿ ಎಂಬ ಪದವನ್ನು ಭಾಷಣಕಾರ ಆಗಾಗ
ಬಳಸುತ್ತಾನೆ. ಇದಕ್ಕೆ ಕಾರಣವನ್ನು ನಾ.ಕಸ್ತೂರಿ ಸಂಶೋಧಿಸಿದ್ದಾರೆ. ಬೋರ್
ಹೊಡೆಸಿಕೊಂಡ ಶ್ರೋತೃವಿಗೆ ‘ಕಡೆಯದಾಗಿ’ ಎಂಬ ಪದ ಬಹಳ ಆಪ್ಯಾಯಮಾನವಾಗಿ
ಕೇಳಿಸುತ್ತದಂತೆ. ತೂಕಡಿಸುತ್ತಿರುವ ಪ್ರೇಕ್ಷಕನಿಗೆ ಹುರುಪು ತುಂಬಲು. ಇನ್ನೇನು
ಭಾಷಣ ಮುಗಿಯಿತು ಎಂದು ಆತ ಕಣ್ ತೆರೆದು ಸರಿಯಾಗಿ ಕೂತಾಗ
‘ಎರಡನೆಯದಾಗಿ’ ಎಂದು ಮುಂದುವರೆಸುವ ಜಾಯಮಾನ ನಾವು ಇಂದೂ ಸಹ
ನೋಡಬಹುದು.

 

ವರದಕ್ಷಿಣೆ, ಮೂಢನಂಬಿಕೆ ಮೊದಲಾದವುಗಳ ಬಗ್ಗೆಯೂ ಅವರ ಹರಿತ
ಪ್ರಹಾರ ಸಾಗಿದೆ.

 

ಮಾವನನ್ನೇ ಆಶ್ರಯಿಸಿರುವ ಅಳಿಯಂದಿರ ಬಗ್ಗೆ ಒಂದು ಅಣಕು ಪದ್ಯ ಹೀಗಿದೆ.
“ನಾನ್ಯಾಕೆ ಬಡವನು, ನಾನ್ಯಾಕೆ ಪರದೇಶಿ
ಸೋಮಾರಿ ಹೇ ಮಾವ! ನೀನಿರುವ ತನಕ!
ಬೂಟ್ಸು ಕೊಟ್ಟವ ನೀನೆ, ಪಾಲಿಷ್ ಹಾಕುವವ ನೀನೆ
ಉಡಲು ಹೊದಿಯಲು ಬಟ್ಟೆ ಕೊಡುವವ ನೀನೇ.
ಮಡದಿ ಬಾಣಂತನವ ನಡೆಸಿಕೊಡುವವ ನೀನೆ
ಬಿಡದೆ ಸಲಹುವ ಮಡೆಯ ನೀನಿರುವ ತನಕ”
“ಪೆದ್ದ ನೀ ಹಣವಂತ, ಮಾವ, ನಿನ್ನಡಿ ಮೇಲೆ
ಬಿದ್ದುಕೊಂಡಿರುವ ನನಗೆ ಯಾತರ ಭಯವು”
“ನಾನ್ಯಾಕೆ ಬಡವನು, ನಾನ್ಯಾಕೆ ಪರದೇಶಿ
ಸೋಮಾರಿ ಹೇ, ಮಾವ! ನೀನಿರುವ ತನಕ”
ನಾ. ಕಸ್ತೂರಿಯವರ ಹಾಸ್ಯ ಭಾಷಣಗಳು ಕಾಲೇಜುಗಳನ್ನು ದಾಟಿ ಹಳ್ಳಿ ಪಟ್ಟಣ,
ಸಾರ್ವಜನಿಕ ಸಮಾರಂಭಗಳವರೆಗೆ ವ್ಯಾಪಿಸಿತ್ತು. ಅನೇಕ ಊರುಗಳಲ್ಲಿ ಭಾಷಣ.

 

“ಊರು ಹಳೇದಾದರೆ ಹೊಸಾ ಟೇಪು ಸಾಕು. ಊರು ಹೊಸದಾದರೆ ಹಳೇ
ಟೇಪೇ ಸಾಕು” ಎನ್ನುತ್ತಿದ್ದರು. ಭಾಷಣ ಪ್ರಾರಂಭದ ಮೊದಲ ಎರಡು ಸಾಲುಗಳಲ್ಲೇ
ಸಭಿಕರೊಂದಿಗೆ ಆತ್ಮೀಯತೆ ಸಾಧಿಸಿ, ತಿಳಿನಗೆಯ ಮಾತುಗಳಲ್ಲಿ ರಂಜಿಸುತ್ತಿದ್ದರು.
ಕಸ್ತೂರಿಯವರು ಭಾಷಣಕ್ಕೆ ಬಂದಾಗ ಇತರರೂ ಅವರ ಜೊತೆ ಮೈಕು ಹಿಡಿದು
ಭಾಷಣಗಳು ಮಾಡುವ ಅವಕಾಶ ಪಡೆಯುತ್ತಿದ್ದರು.
ಅನೇಕ ಸಭೆಗಳಲ್ಲಿ ಭಾಷಣ ಮಾಡಿದ ಮೇಲೆ ಸ್ವಂತ ಅನುಭವದಿಂದ ಅವರು
ಬರೆದ ಒಂದು ಲೇಖನ “ಸಭಿಕರ ಸಂಘ”.

 

ಚುನಾವಣೆಯ ಪೊಳ್ಳು ಆಶ್ವಾಸನೆಗಳನ್ನು ಮತ್ತೆ ಮತ್ತೆ ನೀಡುವ ಭಾಷಣಗಳ
ಬಗ್ಗೆ ವಿಡಂಬಿಸಿದ್ದಾರೆ. ಅನೇಕ ನವೀನ ಗಾದೆಗಳನ್ನೂ ಕಟ್ಟಿದ್ದಾರೆ. ಅರ್ಧ ಶತಮಾನದ
ಹಿಂದೆ ಅವರು ಬರೆದ ಮಾತುಗಳು ಇಂದಿಗೂ ಪ್ರಸ್ತುತ.

 

“ಕಿಂಗ್ ಕಾಂಗ್ ಆದರೂ ಟಾಂಗ್ ಕೊಟ್ಟರೆ ಬೀಳುತ್ತಾನೆ.”
“ಮಂತ್ರಿಯಾಗೋ ಮಗನೇ ಅಂದರೆ,
ತೊಂದರೆ ಕೊಡೋರೆಷ್ಟು ಮಂದಿ ಅಂದ”
“ಬೀದೀಲಿ ಹೋಗೋ ಮಾರೀನ ಪೋಲಿಂಗ್
ಬೂತ್ ಹೊಕ್ಕು ಹೋಗು ಅಂದ ಹಾಗೆ”
“ಗೆದ್ದೋರೆಲ್ಲ ಗಟ್ಟಿ; ಸೋತೋರೆಲ್ಲ ಸಾಚಾ”
“ಸೋತರೂ ನಾತ ಹೋಗಲಿಲ್ಲ”
“ಸೀರೆ ನೋಡಿ ಸೀಟ್ ಹಾಕಿ, ವಾಲೆ ನೋಡಿ ಮಾಲೆ ಹಾಕಿ”
“ಸೇರು ಸೇರುತ್ತಾ ಮೆಂಬರು, ಬರಬರುತ್ತಾ ನಂಬರು”
ಈ ಗಾದೆಗಳು ಸಾಲದೆಂಬಂತೆ ಅನೇಕ ಅಣಕವಾಡುಗಳನ್ನು ರಚಿಸಿದರು.
“ಭಾಷಣವೆ ಭಾಷಣ! ಅದು ಭಾಷಣ!
ಬೈದು ಕೆಡವಿದೆ ನಾನು, ಐದು ವರುಷದ ಹಿಂದೆ
ಐದು ಸಾವಿರ ಟೊಳ್ಳು ತಲೆಯ ಮುಂದೆ
ಹಾಲು ಜೇನುಗಳೆಲ್ಲ ಹರಿಸಿದೆನು ಮಾತಿನಲಿ
ನಾಲಗೆಯ ಚಪ್ಪರಿಸಿ ಜನ ಕೇಳಿತು.
ಬೆಲೆಗಳನು ತಗ್ಗಿಸಿದೆ, ಹೊಲಗಳನು ಸುಗ್ಗಿಸಿದೆ.
ಸಾಲಸೋಲಗಳನು ಇಲ್ಲವೆಂದೆ
ಸಂಬಳವ ಹಿಗ್ಗಿಸಿದೆ, ಮಂಗಗಳ ಬಗ್ಗಿಸಿದೆ
ಫೇಲಾದವರಿಗೆಲ್ಲ ಡಿಗ್ರಿ ಎಂದೆ”

 

ಸಾಲ ಮೇಳಗಳ ಪರಿಕಲ್ಪನೆ ಇಲ್ಲದ ಆ ದಿನಗಳಲ್ಲಿ ಸಾಲಮನ್ನಾ ಬಗ್ಗೆ ತಿಳಿಸಿದ್ದಾರೆ.
ಐದು ವರುಷಗಳಾದ ಮೇಲೆ ಅದೇ ಹಳ್ಳಿ ಜನಕ್ಕೆ ಅದೇ ಆಶ್ವಾಸನೆ ನೀಡಿ, ಇನ್ನೊಮ್ಮೆ
ಓಟು ಹೇಗೆ ಕೇಳುವುದು ಎಂದು ಪರಿತಪಿಸುವ ಅಂಶ ಅವರ ಪದ್ಯಗಳಲ್ಲಿವೆ.

 

ಇವುಗಳನ್ನು ಕೇಳುವ ಸಭಿಕರ ಕಿವಿಗಳು ಏನಾಗಿರಬೇಡ ಅದಕ್ಕೇ ಅವರು
“ಸಭಿಕರ ಸಂಘ” ಲೇಖನ ಬರೆದು ಹದಿನೈದು ಸೂತ್ರಗಳನ್ನು ನೀಡಿದರು. ಸಭಿಕರೂ
ಒಂದು ಸಂಘ ಕಟ್ಟಿಕೊಂಡು ಈ ಮುಂದಿನ ಷರತ್ತುಗಳನ್ನು ಭಾಷಣಕಾರರಿಗೆ
ಹಾಕಬಹುದು.

 

1. ನಮೂದಿಸಿದ ಕಾಲಕ್ಕೆ ಸರಿಯಾಗಿ ಕಾರ್ಯಕ್ರಮವನ್ನು ನಡೆಸತಕ್ಕದ್ದು. ತಡ
ಮಾಡುವಂತಿಲ್ಲ.
ಉಪನ್ಯಾಸ ಭೀಕರವಾಗಿ ಇದ್ದಾಗ ಮಾತ್ರ ದೇವತಾ ಪ್ರಾರ್ಥನೆಯನ್ನು
ಮಾಡತಕ್ಕದ್ದು.
3. ಪರಿಚಯ ಭಾಷಣವನ್ನು ಉಪನ್ಯಾಸ ಮುಗಿದ ಮೇಲೂ ಅವಶ್ಯಕತೆ ಕಂಡಲ್ಲಿ
ಮಾತ್ರ ಮಾಡಬೇಕು.
4. ಭಾಷಣಕಾರನ ಗಂಟಲಿನ ಶಬ್ದ ಪ್ರಮಾಣ 60-70 ಡೆಸಿಬಲ್ ದಾಟಬಾರದು.
5. ಭಾಷಣಕಾರನು ಭಾಷಣ ಮಾಡುವಾಗ ಮಹಿಳಾ ವೃಂದವನ್ನೇ ಗಮನಿಸುವುದು,
ಪತ್ರಿಕಾ ಪ್ರತಿನಿಧಿಗಳತ್ತ ನೋಡುವುದು, ಡಿ.ಸಿ., ಎ.ಸಿ., ತಹಸೀಲ್ದಾರ್ ಕಡೆ
ತಿರುಗುವುದು – ಇವೇ ಮೊದಲಾದವುಗಳನ್ನು ಮಾಡದೆ ಸಭಾ
ಮಂದಿರದಲ್ಲಿರುವ ಎಲ್ಲರನ್ನೂ ಸಮನಾಗಿ ನೋಡುತ್ತಾ ಒದರತಕ್ಕದ್ದು.
6. ಉಪನ್ಯಾಸದ ನಡುವೆ ಕೈ ಚಪ್ಪಾಳೆ ಗಿಟ್ಟಿಸಲು ಕೊಟೇಶನ್ ಗಳನ್ನು, ಅಂಕಿ-
ಅಂಶಗಳನ್ನು ಶ್ಲೋಕ ವದ್ಯಗಳನ್ನು 3ಕ್ಕಿಂತ ಹೆಚ್ಚು ಸಲ ನೀಡಬಾರದು.
7. ಸಭಿಕರ ಎದುರು ಭಾಷಣಕಾರ ನೀರನ್ನಲ್ಲದೆ ಮತ್ತಾವ ಪಾನೀಯವನ್ನೂ
ಕುಡಿಯುವಂತಿಲ್ಲ.
8. ಯಾರಿಗೇ ಆಗಲಿ, ಹಾರ-ತುರಾಯಿಗಳನ್ನು ಅರ್ಪಿಸುವ ಮೊದಲು ಸಭಿಕರ
ಅಪ್ಪಣೆಯ್ನನು ಪಡೆಯತಕ್ಕದ್ದು ಕನಿಷ್ಟ ಪಕ್ಷ 5 ಜನರಾದರೂ “ಕೂಡದು, ಈ
ಭಾಷಣಕಾರನಿಗೆ ಹಾರ ಹಾಕಕೂಡದು” ಎಂದು ವಿರೋಧಸಿದಾಗ ಆ ಹಾರ-
ತುರಾಯಿಗಳನ್ನು ಸಭೆಯಲ್ಲೇ ಹರಾಜು ಹಾಕಿಸಿ, ಬಂದ ಹಣವನ್ನು
ಕಾರ್ಯಕ್ರಮದ ಫಂಡ್ ಗೆ ಸೇರಿಸತಕ್ಕದ್ದು.
9. ಸಭಿಕರ ಪ್ಯೆಕಿ ಕನಿಷ್ಟ 20 ಜನ ಎದ್ದು ನಿಂತು “ಭಾಷಣ ಸಾಕು” ಎಂದು
ಕೂಗಿದರಾಗಲಿ, 25 ಮಂದಿ ಆಕಳಿಸಿದರಾಗಲಿ, 30 ಮದಿ ತೂಕಡಿಸುತ್ತಿರು
ವುದಾಗಲಿ ಕಂಡು ಬಂದಲ್ಲಿ ಉಪನ್ಯಾಸವನ್ನು ಬೇಷರತ್ತಾಗಿ ತಕ್ಷಣ ನಿಲ್ಲಿಸತಕ್ಕದ್ದು.
ವಂದನಾರ್ಪಣೆಯ ನೆಪದಲ್ಲಿ ಭಾಷಣ ಬಿಗಿಯುವುದಾಗಲಿ, ಚಂದಾ ಬಾಕಿಯ
ಬಗ್ಗೆ ಪ್ರಸ್ತಾಪಿಸುವುದಾಗಲಿ, ಮೆಂಬರುಗಳಾಗಿ ಎಂದು ಒತ್ತಾಯ ತರುವುದಾಗಲಿ
ಮಾಡತಕ್ಕದ್ದಲ್ಲ.
 

ಇದೇ ಬಗೆಯ ಇನ್ನೂ 5 ಕಂಡೀಷನ್ ಗಳನ್ನು ನಾ.ಕಸ್ತೂರಿ ವಿಧಿಸಿದ್ದಾರೆ.
ಇವುಗಳನ್ನು ಕಾರ್ಯರೂಪಕ್ಕೆ ತಂದರೆ ಬಡ ಪ್ರೇಕ್ಷಕ ಬಚಾವಾದಾನು!

 

ಕಸ್ತೂರಿಯವರು ವಯಸ್ಕರಾದ ಮೇಲೆ ಕನ್ನಡ ಕಲಿತಿದ್ದು. ವಯಸ್ಕರಿಗಾಗಿ
ಕನ್ನಡ ಕಲಿಸುವ ಪುಸ್ತಕಗಳನ್ನೂ ರಚಿಸಿದ್ದಾರೆ.

 

ಮಕ್ಕಳಿಗಾಗಿ ಇವರು ಬರೆದ “ಪಾತಾಳದಲ್ಲಿ ಪಾಪಚ್ಜಿ” ಒಂದು ಅನುವಾದಿತ
ಕೃತಿ. ಚಾರ್ಲ್ಸ್ ಲಡ್ವಿಗ್ ಡಾಡ್ಜ್ ಸನ್ ಅವರ “Alice’s Adventures in wonderland”
ಅನ್ನು ನಮ್ಮ ಸಂಸ್ಕೃತಿಗೆ ತಕ್ಕಂತೆ ಸೊಗಸಾಗಿ ಮರುಸೃಷ್ಟಿ ಮಾಡಿದ್ದಾರೆ.
ಇದೊಂದು ಫ್ಯಾಂಟಸಿ ಕತೆ. ಪಾಪಚ್ಚಿ ಕತೆಯ ಕೇಂದ್ರ ಬಿಂದು. ಪ್ರಾಸಬದ್ಧವಾಗಿ,
ಮಕ್ಕಳು ಆನಂದಿಸುವ ಶೈಲಿಯಲ್ಲಿ ಈ ಕೃತಿಯನ್ನು ಕಸ್ತೂರಿ ರಚಿಸಿದ್ದಾರೆ.
ಟೈಗರೆಂಬ ನಾಯಿ ತನ್ನ _
ನೆರೆಯಲ್ಲಿದ್ದ ಇಲಿಯ ಕರೆದು
ನಿನ್ನ ಮೇಲ ತಪ್ಪು ಹೊರಿಸಿ
ಜಡ್ಜಿ ಮುಂದೆ ನಿಲ್ಲಿಸುವೆ
ಬಾರೆ ಬೇಗ ಎಂದಿತು.
ಇಲಿಯು ಪಾಪ ಅತ್ತು ಕರೆದು
ಕೇಸು, ಗೀಸು, ಜಡ್ಜು, ಗಿಡ್ಜು
ಬೇಡ ಬಿಡಿಸಿ ಎನ್ನಲು
“ನಾನೇ ಲಾಯರ್, ನಾನೇ ಜಡ್ಜು”
ಎಂದು ನಾಯಿ ಬೊಗಳುತ್ತಾ
ಮರಣ ಶಿಕ್ಷೆ ವಿಧಿಸಿತು.

 

ಮಕ್ಕಳು ಮತ್ತೆ ಮತ್ತೆ ಓದಲು ಇಷ್ಟಪಡುವ ಈ ಕೃತಿ ಹೆಚ್ಚು ಪ್ರಚಾರಕ್ಕೆ ಬರಲಿಲ್ಲ.

 

1942ಲ್ಲಿ ರಾ.ಶಿ.ಯವರು ಕೊರವಂಜಿ ಪ್ರಾರಂಭ ಮಾಡಿದಾಗ ಅದರ ಮೊದಲ
ಸಂಚಿಕೆಯಿಂದಲೇ ನಾ.ಕಸ್ತೂರಿಯವರ ನಗೆ ಲೇಖನಗಳು ಅಚ್ಜಾಗತೊಡಗಿದವು.
ಅನೇಕ ಕಾವ್ಯನಾಮಗಳಲ್ಲಿ ನಗೆ ಸಾಹಿತ್ಯ ನೀಡಿ ಪುಟಗಳನ್ನು ತಂಬಿಸುತ್ತಿದ್ದರು.
ಕಸ್ತೂರಿ ಅವರ ಕಾವ್ಯನಾಮಗಳೆಂದರೆ ‘ಪಾಟಾಳಿ’, ‘ಕಾಮತ್’, ‘ರುದ್ರಮ್ಮ’, ‘ನಾ.ಕ.’
ಇತ್ಯಾದಿ. ‘ಇತ್ಯಾದಿ’ ಎಂದರೆ ಮುಂದೆ ಬರೆಯಲು ತಿಳಿಯದು ಎಂಬ ಅರ್ಥವನ್ನು
ಇನ್ನೂ ಒಮ್ಮೆ ನೆನಮ ಮಾಡಿಕೊಳ್ಳಬಹುದು. ಕನ್ನಡ ಸಾಹಿತ್ಯ ರಂಗದಲ್ಲಿ ಒಂದು
ಹೊಸ ಕಾವ್ಯ ಪರಂಪರೆಯ ಸೃಷ್ಟಿಯಲ್ಲಿ ನಾ.ಕಸ್ತೂರಿ ಮತ್ತು ರಾ.ಶಿ.ಯವರ
ಪಾತ್ರಗಳನ್ನು ಮರೆಯುವಂತಿಲ್ಲ.

 

ನಾ.ಕಸ್ತೂರಿ ಅವರ ನಗೆ ಲೇಖನಗಳ ವೈಖರಿಯೇ ಭಿನ್ನವಾದದ್ದು. ‘ಸಣ್ಣ
ಬುರುಡೆ’ ಲೇಖನದಲ್ಲಿ ‘ಚೆಲುವ’ ಎಂಬ ಮೋಸಗಾರನ ಪರಿಚಯ ಮಾಡಿಸುತ್ತಾರೆ.

 

ಈ ಚೆಲುವರಾಯನ ಹೆಸರನ್ನು ಕೇಳದೇ ಇರುವ ಕೋರ್ಟುಗಳಿಲ್ಲ, ಜಡ್ಜ್ ಗಳಿಲ್ಲ.
ಒಮ್ಮೆ ಮ್ಯಾಜಿಸ್ಪ್ರೇಟ್ ಕೇಳಿದ್ದರು.

 

“ಏನೋ ಚೆಲುವ, ಕೋಲಾರದಲ್ಲಿದ್ದೆ ನಾನು, ಅಲ್ಲಿಗೆ ನಿನ್ನ ಹಿಡಿದು ತಂದರು.
ಮೈಸೂರಲ್ಲಿದ್ದಾಗಲೂ ನೀನು ಕೋರ್ಟಿಗೆ ಬಂದು ದಂಡ ಹಾಕಿಸಿಕೊಂಡೆ. ಯಾಕೋ
ಹೀಗೇ”

 

“ನಾನೂ ನಿಮ್ಮ ಹಾಗೇ ಸ್ವಾಮಿ. ಊರು ಊರೂ ಅಲೀತಿರ್ತೀನಿ” ಎಂದು
ಚೆಲುವ ಉತ್ತರ ಕೊಟ್ಟಿದ್ದ.
ಮೊದಲು ಇವನು ಪೊಲೀಸ್ ಆಗಿದ್ದ. “ಅಕ್ಷರ ಪ್ರಚಾರ ಶಾಲೆ”ಗಳನ್ನು ನಡೆಸುವ
ಹಳ್ಳಿಗಳಿಗೆ ಹೋಗಿ “ಒಂದು ವರ್ಷದೊಳಗೆ ಅಕ್ಷರ ಕಲಿಯದವರ ಹೆಬ್ಬೆಟ್ಟುಗಳನ್ನು
ಸರ್ಕಾರ ಕತ್ತರಿಸಿ ನಾಯಿಗೆಸೆಯಲು ಆದೇಶ ಹೊರಡಿಸಿದ” ಎಂದು ಬೆದರಿಸಿದಾಗ,
“ನಮ್ಮ ಹೆಬ್ಪೆಟ್ಟು ಉಳಿಸಪ್ಪ, ಮೇಲಿನವರಿಗೆ ತಿಳಿಸು, ತಿನ್ನಿಸು” ಎಂದು ಸಾಕಷ್ಟು
ಲಂಚವನ್ನು ಹಳ್ಳಿಯವರು ಚೆಲುವನಿಗೆ ನೀಡಿ ಸಾಗ ಹಾಕಿದ್ದರು.

 

ಮತ್ತೊಮ್ಮೆ ಡೆಂಟಲ್ ಡಾಕ್ಟರ್ ಎಂದು ಹೇಳಿಕೊಂಡು ಹಳ್ಳಿಗೆ ಬಂದ. “ಸೊಟ್ಟ
ಹಲ್ಲಿನವರ ಹಲ್ಲುಗಳನ್ನು ಸರ್ಕಾರವೇ ಕಿಳೀಸಿ, ಬೇರೆ ಹಲ್ಲು ಕಟ್ಟಿಸಿಕೊಡುವ ಆದೇಶ
ಬಂದಿದೆ” ಎಂದು ಪಟಕಾರಿ ತೋರಿಸಿದ. ಜನ ಬೆದರಿದರು. ಕನ್ನಡಿಯಲ್ಲಿ ತಮ್ಮ
ಹಲ್ಲುಗಳನ್ನು ‘ಈ’ ಮಾಡಿ ನೋಡಿಕೊಂಡರು. ಒಂದಾದರೂ ಸೊಟ್ಟ ಹಲ್ಲು ಎಲ್ಲರಿಗೂ
ಇರುತ್ತದೆ.

 

ಹತ್ತಾರು ಊರು ಅಲೆದ ಚೆಲುವ ಜನಗಳನ್ನು ‘ಈ’ ಮಾಡಿಸಿ, ಹಲ್ಲು ಪರೀಕ್ಷಿಸಿ,
ಹಲ್ಲಿನ ಹಾಲಿ ಸ್ಥಿತಿ, ಎಷ್ಟು ಸೊಟ್ಟ, ಯಾಕೆ ಸೊಟ್ಟ ಮುಂತಾದವುಗಳನ್ನು ಪಟ್ಟಿ
ಮಾಡಲು ಶುರು ಮಾಡಿದ.

 

“ನಮ್ಮ ಹಲ್ಲು ಸೊಟ್ಟ ಇಲ್ಲ ಎಂದು ಬರೆದುಬಿಡಿ ಮಹಾಸ್ವಾಮಿ” ಎಂದು ಹಳ್ಳಿ
ಜನ ಲಂಚ ನೀಡಿದರು.

 

ಮತ್ತೊಂದು ಹಳ್ಳಿಗೆ ಪೊಲೀಸ್ ಧಿಮಕಿನಲ್ಲಿ ನಡೆದ. ತೆಂಗಿನ ಮರ ಏರಿದ.
ಕೈಲಿ ಉದ್ದನೆಯ ಟೇಪು! ಊರಿನ ಜನ ಸೇರಿದರು ಪಟೇಲ ಹೆದರಿದ.
“ಏನು ಸ್ವಾಮಿ, ಅಳತೆ ಮಾಡ್ತಿರೋದು”
“ತೆಂಗಿನ ಮರ 30 ಅಡಿಗಿಂತ ಕಮ್ಮಿ ಇರಬೇಕು. ವಿಮಾನ ನಿಲ್ದಾಣ ಪಕ್ಕದಲ್ಲಿ
ನಿರ್ಮಾಣ ಆಗ್ತಾ ಇದೆ. ಈ ಎಲ್ಲ ಮರಗಳನ್ನೂ 5-10 ಅಡಿಯಷ್ಟು ಕತ್ತರಿಸ
ಬೇಕಾಗುತ್ತದೆ.”

 

ತೆಂಗಿನಮರದ ತಲೆ ಜವರಿದ ಮೇಲೆ ಉಳಿಯುವುದೇನು ಪಟೇಲರು
ಹಳ್ಳಿಯವರಿಂದ ಹಣ ಸಂಗ್ರಹ ಮಾಡಿ ಚೆಲುವನ ಕೈಗೆ ಇಟ್ಟರು. ಅವನು ವಿಮಾನಗಳು
ಬರುವ ದಿಕ್ಕನ್ನು ಬದಲಿಸುವುದಾಗಿ ಆಶ್ವಾಸನೆ ನೀಡಿ ಅಲ್ಲಿಂದ ಕಂಬಿ ಕಿತ್ತ.

 

ಇದೇ ರೀತಿಯ ಹಲವಾರು ಸುಳ್ಳುಗಳು ಹೇಳಿ ವಂಚಿಸಿದ್ದ ಚೆಲುವನನ್ನು ಜೈಲಿಗೆ
ಹಾಕಿದರು. ಅಲ್ಲೂ ಅವನನ್ನು ಸಂಭಾಳಿಸಲು ಆಗದೆ ಊರಿನಾಚೆ ಅಟ್ಟಿದರು. ಕಾವೇರಿ
ನದಿ ದಡಕ್ಕೆ ಚೆಲುವ ಬಂದ. ಅಲ್ಲಿ ಬೆಸ್ತರು ಮೀನು ಹಿಡಿಯುತ್ತಿದ್ದರು. ಚೆಲುವ
ಬೆಸ್ತರನ್ನು ಬೆದರಿಸಿದ.
“ತಲಕಾವೇರಿಯಲ್ಲಿ ತುಲಾ ಸಂಕ್ರಮಣ ಸ್ನಾನಕ್ಕೆ ಹೋಗಿದ್ದ ಒಬ್ಪ ರಾಜಕುಮಾರಿಯ
ವಜ್ರದ ಮದುವೆ ಉಂಗುರ ನೀರಲ್ಲಿ ಬಿದ್ದು ಹೋಯಿತು. ಅದನ್ನು ಮೀನು ನುಂಗಿದೆ.
ಉಂಗುರ ನುಂಗಿರುವ ಮೀನಿನ ಪತ್ತೆ ಆಗುವವರೆಗೆ ನೀವು ಹಿಡಿಯುವ ಎಲ್ಲ
ಮೀನುಗಳನ್ನೂ ಸರ್ಕಾರಿ ಕಚೇರಿಗೆ ತರಬೇಕು ಅಲ್ಲಿ ಎಲ್ಲಾ ಮೀನುಗಳನ್ನೂ ಸೀಳಿ
ನೋಡಿ, ಉಂಗುರ ಇಲ್ಲ ಅಂತ ಸರ್ಟಿಫಿಕಟ್ ಕೊಡುತ್ತಾರೆ” ಎಂದ.

 

ಬೆದರಿದ ಬೆಸ್ತರೆಲ್ಲ ಸೇರಿ ದುಡ್ಡು ನೀಡಿದರು.
“ತಗೊಳ್ಳಿ ಸ್ವಾಮಿ, ಹೇಗಾದರೂ ಸಹಾಯ ಮಾಡಿ”
“ಸರಿ! ಈ ಹಣದಿಂದ ನಾನು ಒಂದು ಉಂಗುರ ಮಾಡಿಸಿ ಸರ್ಕಾರಕ್ಕೆ ಒಪ್ಪಿಸುವೆ”
ಎಂದು ಚೆಲುವ ಅಲ್ಲಿಂದ ಪರಾರಿ ಆದ.
ಈ ಬಗೆಯ ಚೆಲುವರು ನಾಡಿನಾದ್ಯಂತ ಇದ್ದಾರೆ. ಮೋಸ ಹೋಗುವ ಮಂದಿ
ಹೇಳಿಕೊಳ್ಳುವುದಿಲ್ಲ. ಹೇಳಿದರೆ ತಮಗೇ ಅಪಾಯ ಎಂಬ ಭಯ ಅವರನ್ನು ಕಾಡುತ್ತದೆ.
ನಾ.ಕಸ್ತೂರಿಯವರು ಆಶುನಾಟಕಗಳನ್ನು ಕಡ್ಡಾಯವಾಗಿ ಚಾಲ್ತಿಗೆ ತಂದವರು.
ಮೈಸೂರು, ಬೆಂಗಳೂರು, ದಾವಣಗೆರೆ ಕಾಲೇಜುಗಳಲ್ಲಿ ದುಡಿದವರು.
ಮೈಸೂರು ರಾಮಕೃಷ್ಣ ಆಶ್ರಮದ ಕಾರ್ಯದರ್ಶಿಗಳಾಗಿ, ವಯಸ್ಕರ ಶಿಕ್ಷಣ,
ಹರಿಜನ ಸೇವೆ, ಮೈಸೂರು ಆಕಾಶವಾಣಿಯ ಅಸಿಸ್ಟೆಂಟ್ ಡೈರೆಕ್ಟರ್ ಮೊದಲಾದ
ಜವಾಬ್ದಾರಿಗಳನ್ನು ನಿರ್ವಹಿಸಿ, ಸತ್ಯಸಾಯಿಬಾಬಾ ಅವರ ಪುಟ್ಟಪರ್ತಿ ಆಶ್ರಮಕ್ಕೆ
ಸಂಸಾರ ಸಮೇತ ತೆರಳಿ ಅಲ್ಲಿ ನೆಲೆಸಿದರು. ಸ್ವಾಮಿಯವರ ಪ್ರವಚನಗಳನ್ನು ಸಂಗ್ರಹ
ಮಾಡಿ ಪುಸ್ತಕ ರೂಪದಲ್ಲಿ ತಂದರು. ಕಸ್ತೂರಿಯವರು ನಾಡು-ನುಡಿಗಳಿಗೆ ಮಾಡಿರುವ
ಸೇವೆ ಅನುಪಮ, ಅನನ್ಯ.
ಏಪ್ರಿಲ್, 1997


ಹರಟೆಮಲ್ಲರಾಗಿ ಅ.ನ.ಕೃ.


ಕಾದಂಬರಿ ಸಾರ್ವಭೌಮ ಅ.ನ. ಕಷ್ಣರಾಯರು ಕನ್ನಡ ಸಾರಸ್ವತ ಲೋಕಕ್ಕೆ
ಒಂದು ಹೊಸ ಆಯಾಮವನ್ನು ತಂದುಕೊಟ್ಟವರು. ಕನ್ನಡಕ್ಕೆ ಒಂದು ಭದ್ರ ಸ್ಥಾನವನ್ನು
ಕಲ್ಪಿಸುವಲ್ಲಿ ಅವರು ನಡೆಸಿದ ಹೋರಾಟ ಅಪ್ರತಿಮವಾದದ್ದು. ಗಂಭೀರವಾದ
ವಿಷಯಗಳನ್ನು ಅವರು ತಮ್ಮ ಕಾದಂಬರಿಗಳಲ್ಲಿ ಪ್ರಸ್ತುತ ಪಡಿಸಿರುವುದು ಸರಿಯಷ್ಟೇ.
ಆದರೆ ಅಷ್ಟೇ ಲಘುವಾದ ವಿಷಯಗಳನ್ನು ನಗೆಯೆಬ್ಬಿಸುವಂತೆ ತಮ್ಮ ಪ್ರಬಂಧಗಳಲ್ಲಿ
ಹೆಣೆದಿರುವುದನ್ನು ನಾವು ಗಮನಿಸಬಹುದು.

 

ಅ.ನ. ಕೃಷ್ಣರಾಯರು ಮತ್ತು ನಾಡಿಗೇರ ಕೃಷ್ಣರಾಯರು ಗೆಳೆಯರಾದ್ದರಿಂದ
ನಾಡಿಗೇರ ಕೃಷ್ಣರಾಯರ ಒತ್ತಾಯಕ್ಕೆ ಮಣಿದು ಅನೇಕ ಹರಟೆಗಳನ್ನ, ನಗೆ ಬರಹಗಳನ್ನ
ಅ.ನ.ಕೃ. ಬರೆದಿದ್ದಾರೆ.

 

ನಾಡಿಗೇರರು ಸಂಪಾದಕರಾಗಿದ್ದ ಕೆಲವು ಪತ್ರಿಕೆಗಳಲ್ಲಿ ಇವರ ಪ್ರಬಂಧಗಳು
ಪ್ರಕಟವಾಗಿವೆ. ಹರಟೆಗೆ ಯಾವುದೇ ಕಟ್ಟುನಿಟ್ಟು ಇಲ್ಲವೇ ಇಲ್ಲ ಎಂದು ಹೇಳಲಾಗದು.
ಹರಟೆ ಮತ್ತು ಪ್ರಬಂಧಗಳ ನಡುವೆ ಸ್ವಲ್ಪ ಅಂತರವಿದೆ. ಪ್ರಬಂಧದಲ್ಲಿ ಬಂಧನ
ಹೆಚ್ಜಿದ್ದರೆ ಹರಟೆಯಲ್ಲಿ ಸ್ವಾತಂತ್ರ್ಯ ಹೆಚ್ಚು. ಹರಟೆಯಲ್ಲಿ ಬುದ್ಧಿಶಕ್ತಿಗಿಂತಲೂ ಕಲ್ಪನಾ
ಶಕ್ತಿ ಮೆರೆಯುತ್ತದೆ. ಪಾಂಡಿತ್ಯ ಇರಬೇಕಾದ ಕಡೆಯಲ್ಲಿ ಕವಿ ಸಹಜವಾದ ಪ್ರತಿಭೆಗೆ
ಹೆಚ್ಚು ಅವಕಾಶ ಇರುತ್ತದೆ. ಈ ದೃಷ್ಟಿಯಿಂದ ಅ.ನ ಕೃಷ್ಣರಾಯರು ತಮ್ಮ ಪ್ರಬಂಧಗಳಲ್ಲಿ
ತಮ್ಮ ಜೀವನದ ಅನುಭವವನ್ನು ಸೋಧಾರಣವಾಗಿ ಹೇಳಿದ್ದಾರೆ. ಅ.ನ.ಕೃ.ರವರು
ವಿದೇಶಿ ಸಾಹಿತ್ಯವನ್ನ ಯಥೇಚ್ಚವಾಗಿ ಓದಿ ಕೊಂಡಿದ್ದರು ಎಂಬುದು ಅವರ ಪ್ರಬಂಧ
ಗಳಿಂದ ಸ್ಪಷ್ಟವಾಗಿ ವ್ಯಕ್ತವಾಗುತ್ತದೆ. ಷೇಕ್ಸ್ಪಿಯರ್, ಬ್ರ್ಯಾಡ್ಲಿ , ಡೌಡೆನ್, ಬ್ರಾಂಡರ್,
ಮ್ಯಾಥ್ಯೂಸ್, ಫ್ರಾಂಕ್ ಹ್ಯಾರಿಸ್ಸರ ಗ್ರಂಥಗಳ ಉಲ್ಲೇಖವು ಅವರ ಪ್ರಬಂಧಗಳಲ್ಲಿ
ಚರ್ಚಿಸಲ್ಪಟ್ಟಿವೆ.

 

ಪ್ರಬಂಧಕ್ಕೆ ಒಂದು ಪ್ರಬುದ್ಧವಾದ ವಿಷಯ ಇರಬೇಕು ಹರಟೆಗೆ ಅದು ಬೇಕಾಗಿಲ್ಲ.
ಅ.ನ.ಕೃರವರು ‘ಮೀಸೆ’ಯಿಂದ ಹಿಡಿದು ‘ಪೂರಕೆ’ವರೆಗೆ ಎಲ್ಲ ಹಗುರವಾದ ವಸ್ತುಗಳಿಗೆ
ಹಾಸ್ಯತುಂಬಿ ತಮ್ಮದೇ ಆದ ರೀತಿಯಲ್ಲಿ ಹರಟೆಗಳನ್ನ ರಚಿಸಿದ್ದಾರೆ. ಇವರ ಹರಟೆಗಳನ್ನು
ಅರ್ಥ ಮಾಡಿಕೊಳ್ಳಲು ಆ ಕಾಲದಲ್ಲಿ ಜನಜನಿತವಾಗಿದ್ದ ಅನೇಕ ಹೆಸರುಗಳನ್ನು
ಸಹ ನಾವು ನೆನಪಿಟ್ಟುಕೊಳ್ಳಬೇಕು ನಮ್ಮ ದೇಶವನ್ನು ಆಳುತ್ತಿದ್ದ ವಿದೇಶಿಯರ ಬಗ್ಗೆ,
ಆಕಾಲದಲ್ಲಿದ್ದ ದೇಶೀಯ ಮತ್ತು ವಿದೇಶಿಯ ನಟ ನಟಿಯರ ಬಗ್ಗೆ, ಅಂದಿದ್ದ
ಸ್ಟೈಲಿನ ಬಗ್ಗೆ, ಸಂಗೀತದ ಬಗ್ಗೆ ನಮಗೆ ಅರಿವಿದ್ದರೆ ಮಾತ್ರ ಇವರ ಹರಟೆಗಳು
ಮನಸ್ಸನ್ನು ತಲುಪಿ ತಣಿಸಲು ಸಾಧ್ಯವಾಗುತ್ತದೆ .

 

ಅ.ನ.ಕೃ.ರವರ ‘ಹೊಸದು – ಹಳೆಯದು’ ಹರಟೆಯಲ್ಲಿ ಜನ ಹೊಸದಮ್ನ
ಪ್ರೋತ್ಸಾಹಿಸುವ ಉತ್ಸಾಹ ಒಂದುಕಡೆ ತೋರಿದರೆ ಹಳೆಯದನ್ನು ಮೆಚ್ಚುವ,
ಹಳೆಯದೇ ಒಳ್ಳೆಯದು ಎಂದು ವಾದ ಮಾಡುವ ಜನ ಮತ್ತೊಂದು ಕಡೆ ಸಿಗುತ್ತಾರೆ.

 

“ಹೊಸದೆಂದರೆ ಹಿತ್ತಾಳೆ. ಹಳೆಯದೆಂದರೆ ಹೊನ್ನು.” ಎನ್ನುತ್ತಾರೆ.
ಜನ ಜೀವನದ ಕನ್ನಡಿಯಂತಿರುವ ಗಾದೆ ಮಾತಿನಲ್ಲಿ ಹಳೆಯದನ್ನು ಎತ್ತಿ
ಹಿಡಿಯುವ ನೂರಾರು ಗಾದೆಗಳು ನಮಗೆ ಸಿಕ್ಕುತ್ತವೆ.
“ಹಳೆಯ ಎತ್ತು ಹೊರೆಯಲ್ಲಿ ಹೂಡಿ ನೋಡು”
“ಹುಣಿಸೇ ಮರ ಮುರಿಯಾದರೆ, ಹುಳಿ ಮುದಿಯೇ”
“ಹೊಸ್ತಿಲು ದಾಟಬೇಕಾದರೆ ಹೊಸ ಅಕ್ಕಿಯನ್ನು ತರಬೇಕೆಂದೇ”
“ಹೊಸ ನೀರು ಬಂದು, ಹಳೇ ನೀರು ಕೊಚ್ಚಿಕೊಂಡು ಹೋಯಿತು”
“ಹೊಸ ವೈದ್ಯನಿಗಿಂತ ಹಳೇ ರೋಗಿಯೇ ಮೇಲು.”
