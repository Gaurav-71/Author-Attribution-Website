ರಾಶಿಯವರು ವೈಜ್ಞಾವಿಕ ಲೇಖನಗಳನ್ನು ಸಾಕಷ್ಟು ಬರೆದರು. ವೈದ್ಯ ವೃತ್ತಿಯ
ಸಾಧಕ ಬ್ಠಾಧಕಗಳು, ಮಾನವ ನಡವಳಿಕೆಯ ವೈಚಿತ್ರ್ಯಗಳನ್ನು ಒಳಗೊಂಡ ‘ಮನೋ
ನಂದನ’ ಕೃತಿ ರಚನೆಯಾಯಿತು. ‘ಮನೋ ನಂದನ’ ಬರೆದು ಹತ್ತು ವರುಷಗಳ
ತರುವಾಯ ‘ಮನಮಂಥನ’ ಪ್ರಕಟವಾಯಿತು. ಮನೋ ರೋಗಿಗಳ ವಿವರ, ಅವುಗಳ
ಕಾರಣ ಮತ್ತು ಚಿಕಿತ್ಸೆಯ ವಿಚಾರಗಳನ್ನು ‘ಮನಮಂಥನ’ದಲ್ಲಿ ಕಾಣಬಹುದು. ಈ
ಕೃತಿಗೆ 1974ರಲ್ಲಿ ರಾಜ್ಯ ಸಾಹಿತ್ಯ ಅಕಾಡೆಮಿ ಪ್ರಶಸ್ತಿ ಬಂದಿತು. 1976ರಲ್ಲಿ ‘ಮನ
ಮಂಥನ’ ಕೇಂದ್ರ ಸಾಹಿತ್ಯ ಅಕಾಡೆಮಿ ಪ್ರಶಸ್ತಿಯನ್ನೂ ಗೆದ್ದುಕೊಂಡಿತು. ಈ ಪ್ರಶಸ್ತಿಗಳು
ದೊರೆಯುವ ಮೊದಲೇ ಡಿ.ವಿ.ಜಿ.ಯವರಿಂದ “ಮನಮನಂಥನ”ಕ್ಕೆ ಅಪಾರ ಮೆಚ್ಚುಗೆಯ
ಪ್ರಶಸ್ತಿ ಸಿಕ್ಕಿತ್ತು. “ಮನ ಮಂಥನ”ದ ಬಗ್ಗೆ ರಾಶಿಯವರಿಗೆ ಹೀಗೆ ಪತ್ರ ಬರೆದರು.

 

“ಅಯ್ಯಾ ಮಹಾನುಭಾವರೇ,
ನಿಮ್ಮ ಪುಸ್ತಕ, ‘ಮನ ಮಂಥನ’ವನ್ನು ಓದದ ಬಳಿಕ ನಿಮ್ಮನ್ನು ‘ಮಹಾನುಭಾವ’
ಎಂದು ಅಡ್ರೆಸ್ ಮಾಡಬೇಕೆಂದೆನಿಸಿದೆ. ಅಪ್ಪಣೆ ಕೊಡಿಸೋಣವಾಗಲಿ! ಪುಸ್ತಕ ಅದೆಷ್ಟು
ಸೊಗಸಾಗಿದೆ! ನಾನೇನು ಮರ್ಯಾದೆಯ ಮಾಮೂಲಿಗೋಸ್ಕರ ಈ ಪತ್ರ ಬರೆಯುತ್ತಿಲ್ಲ.
ಲೇಖನ ಶೈಲಿ ಅಷ್ಟು ಸೊಗಸು  ಅಷ್ಟು ಚೆನ್ನ – “
ಎಂಬ ಈ ಪತ್ರಕ್ಕಿಂತ ದೊಡ್ಡ ಪ್ರಶಸ್ತಿ ಮತ್ತೊಂದಿಲ್ಲ.

 

ಕೊರವಂಜಿಯ ಕಾಲದಲ್ಲಿ ಎರಡನೇ ಮಹಾಯುದ್ಧ ನಡೆಯುತ್ತಿತ್ತು. ರೇಷನ್
ಕಾರ್ಡ್ ಇಲ್ಲದವನಿಗೆ ಊಟವೂ ಇಲ್ಲ, ಬಟ್ಟೆಯೂ ಇಲ್ಲ ಎಂಬ ಸ್ಥಿತಿ ಮದುವೆಗೆಳಿಗೆ
ಅಹ್ವಾನ ಪತ್ರಿಕೆ ಕಳಿಸುವಾಗ, ಆ ಪತ್ರಿಕೆಯಲ್ಲಿ “ನಿಮ್ಮ ರೇಷನ್ ಪದಾರ್ಥಗಳನ್ನು
ಮರೆಯದೆ ತನ್ನಿ” ಎಂಬುದನ್ನು ಅಚ್ಚು ಮಾಡುತ್ತಿದ್ದ ಕಾಲವದು. ಅಂದಿನ ಪರಿಸ್ಥಿತಿಗೆ
ಹೊಂದುವ ನಗೆಹನಿಗಳನ್ನು ಕೊರವಂಜಿ ಪ್ರಕಟಿಸಿತು.

 

ಬಟ್ಟೆ ಸರಬರಾಜು ಮಾಡುವಾಗ ಪ್ರತಿಯೊಬ್ಬ ಭಾರತೀಯನಿಗೂ ಎಷ್ಟು ಗಜ
ಬಟ್ಟೆ ಬೇಕು  ಗಜ ಬಟ್ಟೆ ಬೇಕೇ ಅಥವಾ 10 ಗಜ ಸಾಕೆ ಈ ಪ್ರಶ್ನೆಗೆ
ಕೊರವಂಜಿ ಕೊಟ್ಟಉತ್ತರ  ಇದು ಅಕ್ಕಿ ಸರಬರಾಜಿನ ಮೇಲೆ ಹೋಗುತ್ತದೆ!

 

ಕೊಡುತ್ತಿದ್ದ ರೇಷನ್ ಸಾಲದೆ ಒಬ್ಪ ವ್ಯಕ್ತಿ ಆತ್ಮಹತ್ಯೆಗೆ ಪ್ರತ್ನಿಸಿದನಂತೆ. ರೈಲು
ಕಂಬಿಯ ಮೇಲೆ ತಲೆ ಇಟ್ಟುಕೊಂಡು ಮಲಗಿದ ಪ್ರಾಣಿ ಹಸಿವಿನಿಂದ ಒದ್ದಾಡಿ,
ರೈಲಿಗಾಗಿ ಕಾದೂ ಕಾದೂ, ರೈಲುಬಾರದೆ ಕಡೆಗೆ ಹಸಿವಿನಿಂದಲೇ ಸತ್ತನಂತೆ.
ಕೈಲಾಸಂ ಅವರ ಪ್ರಭಾವಕ್ಕೆ ಸಿಕ್ಕಿದ್ದ ರಾಶಿಯವರು ಅನೇಕ ಅಣಕವಾಡುಗಳನ್ನೂ
ಬರೆದಿದ್ದಾರೆ. ಕೈಲಾಸಂ ಅವರ ಒಂದು ಪದ್ಯ ರಾಶಿಯವರಿಗೆ ಪ್ರೇರಣೆ ನೀಡಿತ್ತು.

 

There was an old woman
who lived in a shoe
She had too many children
she did not know what to do.
ಇದನ್ನು ಕೈಲಾಸಂ ಅವರು ಸ್ವಲ್ಪ ಬದಲಿಸಿ ರಾಶಿಯವರ ಮನ ಗೆದ್ದಿದ್ದರು.

There was another old woman
who lived in another shoe
she had no children
But She knew what to do.
ಕೈಲಾಸಂ ಅವರ ಸಂಪರ್ಕದಿಂದಾಗಿ ‘ಕೊರವಂಜಿ’ ಪತ್ರಿಕೆಯಲ್ಲಿ ಸಾಕಷ್ಟು
ಅಣಕವಾಡುಗಳು ಬರಲು ಸಾಧ್ಯವಾಯಿತು. ಪುಟ್ಟ ವಿಷಯವನ್ನು ಅತಿಶಯೋಕ್ತಿಗೆ
ಕೊಂಡೊಯ್ದು , ಅಂತ್ಯದಲ್ಲಿ ಪಂಚ್ ನೀಡುವ ವಿಧಾನ ರಾಶಿಯವರಿಗೆ ಕರಗತವಾಗಿತ್ತು.

 

ರಾಂಪುರ ಜೈಲು. ಆ ಜೈಲಿನಲ್ಲಿ ಒಬ್ಪ ಒಳ್ಳೆಯ ಖೈದಿ. ಅವನು ಪೊರಕೆ
ಹಿಡಿದು ಇಡೀ ಜೈಲನ್ನು ಗುಡಿಸಿದ.

 

ಸೂಪರಿಂಟೆಂಡೆಂಟರು ಖುಷಿಯಾಗಿ ನೋಡುತ್ತಿದ್ದರು. ಇವನನ್ನು ನೋಡಿ
ಕಲಿತುಕೊಳ್ಳಿ ಎಂದು ಉಳಿದವರಿಗೆ ಹೇಳುತ್ತಿದ್ದರು.

 

ಆ ಖೈದಿ ಜೈಲಿನ ಗೇಟನ್ನೂ ಸಮೀಪಿಸಿದ. ಗುಡಿಸಿದ. ಗೇಟಿನಾಚೆ ಇದ್ದ ರಸ್ತೆ
ಗುಡಿಸಿದ. ಎಲ್ಲರೂ ನೋಡು ತ್ತಿದ್ದಂತೆಯೇ ಅವನು ಗುಡಿಸುತ್ತಾ ಗುಡಿಸುತ್ತಾ ಕಣ್ಮರೆಯಾದ.
ಇದೇ ರೀತಿಯಲ್ಲಿ ಪ್ರಶ್ನೆ ಪತ್ರಿಕೆಗಳು ಬಹಿರಂಗಗೊಂಡಾಗ ಎಂಥ ತಮಾಷೆ
ಬರಲು ಸಾಧ್ಯ ಎಂಬುದನ್ನು ತಮ್ಮದೇ ಆದ ಶೈಲಿಯಲ್ಲಿ ವರ್ಣಿಸುತ್ತಾರೆ.

 

ಕನ್ನಡ ಮತ್ತು ಇಂಗ್ಲಿಷ್ ಭಾಷೆಗಳು ಸೇರಿದಂತೆ ರಾಶಿಯವರು 40 ಕೃತಿಗಳನ್ನು
ರಚಿಸಿದ್ದಾರೆ. ‘ತುಟಿ ಮೀರಿದುದು ಕೆಣಕೋಣು ಬಾರಾ’, ‘ಇಂದಾನೊಂದು ಕಾಲದಲ್ಲಿ’
ಇವೇ ಮೊದಲಾದ 13 ಹಾಸ್ಯ ಕೃತಿಗಳನ್ನು ರಚಿಸಿದ್ದಾರೆ. ಜಗ್ಗೋಜಿ, ಬುದ್ದೋಜಿ,
ಹರಿದ ಉಯಿಲು ಮೊದಲಾದ  ಕಥೆ – ಕಾದಂಬರಿ ಸಂಕಲನಗಳಿವೆ. ಇವಲ್ಲದೆ
ವಿಚಾರ ಸಾಹಿತ್ಯ, ಮನೋ ವೈಜ್ಞಾನಿಕ ಆಧ್ಯಾತ್ಮ ಸಾಹಿತ್ಯವನ್ನು ರಚಿಸಿದ್ದಾರೆ.
ಟಿ.ಪಿ. ಕೈಲಾಸಂ ಮತ್ತು ಜಿ.ಪಿ. ರಾಜರತ್ನಂ ಅವರ ಬಗ್ಗೆ ವ್ಯಕ್ತಿ ಚಿತ್ರಗಳನ್ನು ನೀಡಿದ್ದಾರೆ
1984ರ ಸಂಕ್ರಾಂತಿಯ ಮುನ್ನಾದಿನ ನಿಧನರಾಗುವ ಮೊದಲು ಕೆಲವು ತಿಂಗಳು
ಹಾಸಿಗೆ ಹಿಡಿದಿದ್ದರು ಅನಾರೋಗ್ಯ ಪೀಡಿತರಾಗಿದ್ದ ಅವರನ್ನು ವಿಚಾರಿಸಲು,
ಡಾಕ್ಟರುಗಳು, ಗೆಳೆಯರು, ಆಪ್ತರು ಬರುತ್ತಿದ್ದ ದಿನಗಳು.

“ರಾಶಿಯವರೇ, ಹೇಗಿದ್ದೀರಿ” ಎಂಬ ಪ್ರಶ್ನೆಗೆ ರಾಶಿ ಕೊಟ್ಟ ಉತ್ತರವಾದರೂ
ಏನು

“ನೀವು, ಹೇಗಿದ್ದೀರಿ ಅಂತ ಪ್ರಶ್ನೆ ಕೇಳಬಾರದು. ನಮ್ಮಂಥವರನ್ನ ಕೇಳೋವಾಗ
‘ಯಾಕಿದ್ದೀರಿ’ ಎಂದು ಕೇಳಬೇಕು” ಎಂದು ನಕ್ಕಿದ್ದರು.

 

“ಏನು ವಿಷಯ ರಾಶಿಯವರೇ” ಎಂದು ಮತ್ತೊಬ್ಪರು ಕೇಳಿದಾಗ “ಮೊದಲ
ಬೆಲ್ ಆಯಿತು. ಎರಡನೇ ಬೆಲ್ ಗೆ ಕಾಯುತ್ತಿದ್ದೇನೆ. ಮೂರನೇ ಬೆಲ್ ಗೆ ನನ್ನ
ಜೀವನ ನಾಟಕ ಮುಗಿದಿರುತ್ತದೆ.” ಎಂದು ಮುಗಳ್ನಕ್ಕಿದ್ದರು.

 

ರಾಶಿಯವರು ನೀಡಿದ ಅಮೂಲ್ಯ ಕೃತಿಗಳಿಂದಾಗಿ, ಅವರು ಸೃಷ್ಟಿಸಿದ ನಗೆಗಾರರ
ಪಡೆಯಿಂದಾಗಿ ‘ರಾಶಿ’ ಪ್ರಾತಃಸ್ಮರಣೀಯರಾಗಿದ್ದಾರೆ

 

ರಾಶಿಯವರ ನಗೆಹನಿಯ ಸ್ಯಾಂಪಲ್ ಗಳು
ರೈಲ್ವೇ ಅಪಘಾತಗಳನ್ನ ತಪ್ಪಿಸೋಕೆ
ಸಲಹಾ ಸಮಿತಿ 9 ತಿಂಗಳು ಕೆಲಸ ಮಾಡಿತು
‘ಯಾರೂ ಕಂಬಿ ಕೀಳದೇ ಇದ್ದರೆ
ಕೆಲಸ ಸುಸೂತ್ರ’ ಎಂದು
ವರದಿ ತಯಾರಿಸಿತು
ಪಿಂಟು ತನ್ನ ಅಜ್ಜಿಯನ್ನು ಬಂದು ಕೇಳ್ರಾನೆ 
“ಅಜ್ಜೀ ಅಜ್ಜೀ! ನೀನು ಹೇಳೋ ಕಥೆಗಳನ್ನೆಲ್ಲಾ, ಒಂದಾನೊಂದು ಕಾಲದಲ್ಲಿ
ಅಂತ ಶುರು ಮಾಡ್ತೀಯಲ್ಲ, ಈಗಿನ ಕಾಲದ ಕಟ್ಟು ಕಥೆಗಳನ್ನು ಹೇಳಬಾರದೇ”
ಎಂದು.
ಅದಕ್ಕೆ ಅಜ್ಜಿ ಹೇಳ್ತಾಳೆ 
“ಈಗಿನ ಕಾಲದ ಕಟ್ಟು ಕಥೆಗಳನ್ನೆಲ್ಲಾ ನಿಮ್ಮಪ್ಪ ಹೇಳ್ತಾರಪ್ಪಾ !”


ವೈದ್ಯ – “ಕಿಟಕಿಗಳನ್ನೆಲ್ಲಾ ತೆರೆದಿಟ್ಟು ಮಲಗಿದ್ದಿರಿ ತಾನೇ, ನಾನು ಹೇಳಿದಂತೆ.”
ಹೋಗಿರಬೇಕು.”

 

ರೋಗಿ – “ಹೌದು ಡಾಕ್ಟರೇ, ಕೆಮ್ಮು ಹೋಗಿತ್ತು. ಅದರ ಜೊತೆಗೆ ನನ್ನ
ಕನ್ನಡಕ, ಕಟ್ಟಿಸಿಕೊಂಡ ಹಲ್ಲು, ವಾಚು, ಪರ್ಸು ಎಲ್ಲಾ ಹೋಯ್ತು.”

 

                                                                                             ಜನವರಿ 2007

                                                  ಬೀಚಿ ಮತ್ತು ನಾಸ್ತಿಕತೆ

 

ನೀವು ಆಸ್ತಿಕರೋ, ನಾಸ್ತಿಕರೋ ಎಂಬ ಪ್ರಶ್ನೆಗೆ ಥಟ್ಟನೆ ಉತ್ತರ ಕೊಡುವುದು
ಬಹಳ ಮಂದಿಗೆ ಕಷ್ಟವಾಗುತ್ತದೆ. ಕೆಲವರು ದೇವರನ್ನು ಕೇಳಿ ಹೇಳುತ್ತಾರೆ.
ಕಷ್ಟ ಬಂದಾಗ ನಾವು ದೇವರನ್ನು ನೆನೆಯುತ್ತೇವೆ. ದೇವರೇ ಇಲ್ಲವಾದರೆ
ಯಾರನ್ನು ನೆನೆಯಲು ಸಾಧ್ಯ ಎಷ್ಟೋ ಸಲ ಬೀಚಿ ಹೇಳಿದ್ದುಂಟು “ದೇವರಾಣೆಗೂ
ದೇವರಿಲ್ಲ” ಎಂದು.

 

ದೇವರ ಬಗ್ಗೆ ಅವರಿಗೆ ನಂಬಿಕೆ ಇರಲಿಲ್ಲ. ಆದರೂ ಅವರ ಲೇಖನಗಳಲ್ಲಿ
ಅನೇಕ ವಿಷಯ, ವಸ್ತುಗಳನ್ನು ವರ್ಣಿಸುವಾಗ ಗೇಲಿ ಬೆರೆಸಿ ದೇವರನ್ನು ನೆನಪು
ಮಾಡಿಕೊಂಡಿದ್ದುಂಟು. ಅಮ್ಮಾವರ ಬ್ಲೌಸ್ ಎಷ್ಟು ಪುಟ್ಟದಾಗಿತ್ತು ಎಂಬುದನ್ನು
ವರ್ಣಿಸಲು ದೇವರನ್ನು ಹೋಲಿಕೆಯಾಗಿ ನೀಡುತ್ತಾರೆ.

 

ಅಮ್ಮಾವರು ಎಷ್ಟು ಅದ್ಧುತವಾದ ರವಿಕೆ ಹಾಕ್ಕೊಂಡಿದ್ದಾರೆ ಅಂದ್ರೆ ಅಂದ್ರೆ
ಅದು ದೇವರಂಥ ಬ್ಲೌಸ್. ಅಷ್ಟು ಪುಟ್ಟದಾದ ಬ್ಲೌಸ್! ಕರ್ಚೀಪಿನಲ್ಲಿ ಹೊಲಿಸಿರುವ
ಬ್ಲೌಸ್! ಇದೆ ಅಂದ್ರೆ ಇದೆ,ಇಲ್ಲ ಅಂದ್ರೆ ಇಲ್ಲ.ಅದು ಅವರವರ ಕಲ್ಪನೆ. ದೇವರೂ
ಸಹ ಹಾಗೇ.

 

ಮದುವೆಯಾಗಬೇಕಾದ ಹುಡುಗಿಯನ್ನು ಆರಿಸಲು ಕೆಲವರು ದೇವರಿಗೆ ಮೊರೆ
ಹೋಗುತ್ತಾರೆ. ಆ ದೇವನಿಗೆ ಗೊತ್ತಿದೆಯಾ ಹೆಂಡತಿಯನ್ನು ಆರಿಸುವುದು ಹಾಗಿದ್ದಿದ್ದರೆ
ಅವನ್ಯಾಕೆ ಅಂಥ ಹೆಂಡ್ತೀರ್ನ ಆರಿಸ್ಕೊತ್ತಿದ್ದ. ಆ ಶಿವ ತಲೆ ಮೇಲಿರುವ ಗಂಗಮ್ಮನ್ನ
ಆರಿಸಿಕೊಂಡ, ಸದಾ ತೊಡೆ ಮೇಲೆ ಕೂತಿರುವ ಪಾರ್ವತಿಯನ್ನ ಮದುವೆಯಾದ.
ಕಣ್ಣು ಮುಚ್ಚಿ ಯಾವುದಾದರೂ ಹುಡುಗೀರ್ನ ಆರಿಸಿದರೆ ಆಯಿತು, ಮದುವೆ ಅನ್ನೋದು
ಒಂದು ಲಾಟರಿ.
ವಿಶ್ವೇಶ್ವರಯ್ಯನ ಫೋಟೋ ಹಾಕ್ಕೊಂಡಿರೋ ಕಚೇರಿ ನೌಕರರೆಲ್ಲ ಕರ್ತವ್ಯ
ನಿಷ್ಠರಲ್ಲ. ಹಾಗೆಯೇ ಶ್ರೀರಾಮಚಂದ್ರನ ಫೋಟೋನ ಮನೇಲಿ ತೂಗುಹಾಕ್ಕೊಂಡವರೆಲ್ಲ
ಏಕಪತ್ನಿ ವ್ರತಸ್ಥರಾಗಿರಲು ಸಾಧ್ಯವಿಲ್ಲ.
ಹಿಂದೆ ದೇವರನ್ನು ನೋಡಲು ದೇವಸ್ಥಾನಕ್ಕೆ ಹೋಗಬೇಕಾಗಿತ್ತು. ಆದರೆ ಇತ್ತೀಚೆಗೆ
ಮನೆ ಮನೆ ಮುಂದೆಯೇ ದೇವರನ್ನು ಹೊತ್ತುಕೊಂಡು ಬರುವ “ಡೋರ್ ಟು
ಡೋರ್” ದರ್ಶನ ವ್ಯವಷ್ಧೆ ಇದೆ. ಹಬ್ಬ ಹರಿದಿನಗಳಂದು ದೇವರೂ ಬೀದಿಗೆ ಬೀಳುತ್ತಾನೆ.
ಈ ಬಗ್ಗೆ ಬೀಚಿಯವರು ಟೀಕೆ ಮಾಡುತ್ತಾರೆ “ಟೂರಿಂಗ್ ಟಾಕೀಸ್ ಇಲ್ಲವೇ ಅದೇ
ಥರ, ಟೂರಿಂಗ್ ದೇವರುಗಳೂ ಇದ್ದಾರೆ. ನಾವು ದೇವರ ಬಳಿಗೆ ಹೋಗಲಿಲ್ಲವೆಂದರೆ
ದೇವರೇ ನಮ್ಮ ಬಳಿಗೆ ಬರುತ್ತಾನೆ, ಪಾಪ!”.
ಜನ ಕಷ್ಟ ಕಾಲದಲ್ಲಿ ಮಾತ್ರ ದೇವರನ್ನು ನಂಬುತ್ತಾರೆ. ವಿದ್ಯಾರ್ಥಿಗಳ ಬಗ್ಗೆ
ಬೀಚಿಯವರು ಮಾತಾಡುತ್ತಾ “ವಿದ್ಯಾರ್ಥಿಗಳು ದೇವರನ್ನು ನಂಬುತ್ತಾರೆ. ಅದ್ಯಾವಾಗ
ಪರಿಕ್ಷೆಯ ಹಿಂದಿನ ದಿನ ದೇವರು ಬರುತ್ತಾನೆ. ಪರೀಕ್ಷೆಯ ಫಲಿತಾಂಶ ಹೊರಬಿದ್ದ
ಮರುದಿನವೇ ಪರಾರಿಯಾಗುತ್ತಾನೆ. ಪಾಸಾಗಿರಲಿ, ಫೇಲ್ ಆಗಿರಲಿ!
ಸಂಕಟ ಬಂದಾಗ ವೆಂಕಟರಮಣ ಆಗಿ ಹುಟ್ಟಿದ್ದೇ ದೇವರು ಸರ್ವಾಂತರ್ಯಾಮಿ
ಯಾದ ದೇವರು ಅನೇಕ ಮಂದಿಯ ಮನೆಗಳಲ್ಲಿ ಎಲ್ಲಾ ಗೋಡೆಗಳಲ್ಲಿ ಇರುತ್ತದೆ.
ಎಲ್ಲೆಲ್ಲೂ ದೇವರು ಇರುವುದಾದರೆ ಕಾಲು ಚಾಚುವುದು ಕಷ್ಟ. ಯಾವ ಕಡೆ ತಲೆ
ಇಡಬೇಕು, ಕಾಲು ಇಡಬೇಕು ಎಂಬುದೇ ಸಮಸ್ಯೆ. ಇದಕ್ಕೆ ಬೀಚಿಯವರು ಕೊಟ್ಟ
ಪರಿಹಾರ “ತಲೆ ಕಡೆಗೆ ಕಾಲು ಮಾಡಿ ಮಲಗಿ” ಎಂದು.
ತಲೆ ಕಡೆ ಕಾಲು ಮಾಡಿ ಮಲಗಲು ಪ್ರಯತ್ನ ಪಟ್ಟ ವ್ಯಕ್ತಿ ಬಾಲ ನೋಡುತ್ತಾ
ನಿಂತಲ್ಲೇ ತಿರುಗುವ ನಾಯಿಯಂತೆ ಕಣ್ಣು ಎಳೆಯುವವರೆಗೂ ಒದ್ದಾಡುತ್ತಲೇ ಇರಬೇಕು
ನಿದ್ದೆ ಬಿದ್ದರೆ ಪರಿಹಾರ
ದೇವರು ಪ್ರತಕ್ಷನಾದಾಗ ನಮ್ಮನ್ನು ಕೈ ಹಿಡಿದು ನಡೆಸಪ್ಪ ಎಂದು ಕೇಳಿಕೊಳ್ಳುತ್ತೇವೆ.
ಮೊದಲು ನಡೆಸಲು ಕೈ ಕೊಡುತ್ತಾನೆ, ಕಡೆಗೆ ನಿಜವಾಗಲೂ ಕೈ ಕೊಡುತ್ತಾನೆ.
ತಿಂಮನಿಗೆ ದೇವರು ಪ್ರತ್ಷಕ ಆದಾಗ ಏನು ವರ ಬೇಡಬಹುದು
ನನ್ನ ಮುಂದೆ ದೇವರು ಬಂದರೆ ದುಡ್ಡು ಕೇಳ್ತೀನಿ, ನಗ-ನಾಣ್ಯ ಕೇಳ್ತೀನಿ, ಸೈಟು ಕೇಳ್ತೀನಿ.”

 

ಅವನ ಮೌಢ್ಯಕ್ಕೆ ಬೀಚಿಗೆ ನಗು ಬಂತು.
“ಅಲ್ವೋ ತಿಂಮ, ದೇವರು ಪ್ರತ್ಷಕ್ಷ ಆದರೆ ದುಡ್ಪು ಸೈಟು ಕೇಳ್ತಾರೇನೋ
ಒಳ್ಳೆ ಮನಸ್ಸು ಕೊಡಪ್ಪ, ಒಳ್ಳೆ ಬುದ್ಧಿ ಕೊಡಪ್ಪ ಅಂತ ಅಲ್ವಾ ಕೇಳಬೇಕಾದ್ದು”
“ಅದು ಸರಿ ಸ್ವಾಮಿ, ಯಾರಿಗೆ ಯಾವುದಿರುವುದಿಲ್ಲವೋ ಅದನ್ನು ಕೇಳ್ತಾರೆ”
ಎಂದ ತಿಂಮ!
ಅಸ್ತಿತ್ವದಲ್ಲೇ ಇಲ್ಲದ ದೇವರನ್ನು ಕಾಣುವ ಪ್ರಯತ್ನ ನಾವ್ಯಾಕೆ ಮಾಡಬೇಕು
ಬೇಕಾಗಿಲ್ಲ. ನೀತಿ ಮಾರ್ಗದಿಂದ ನಡೆದರೆ ಸಾಕು. ನೀತಿ ಮಾರ್ಗ ಎಂಬುದು ಭಕ್ತಿ
ಮಾರ್ಗಕ್ಕಿಂತ ಭಿನ್ನವಲ್ಲ ಎಂದು ಬೀಚಿ ಹೇಳುತ್ತಾರೆ.

 

ದೇವಾಲಯಗಳ ಮುಂದೆ ಪಾದರಕ್ಷೆಗಳನ್ನು ಕಳೆದುಕೊಂಡ ಜನ ಇರುತ್ತಾರೆ.
ಅವರಿಗೆ ಬೀಚಿ ಹೇಳುವ ಮಾತುಗಳು 
“ಪಾದರಕ್ಷೆ ಹೋದರೆ ಹೋಗಲಿ, ಪೈಜಾಮಾ ಭದ್ರ ದೇವರನ್ನು ನೋಡಲು
ಹೋದಾಗ ಪೈಜಾಮಾಗಳು ಕಳುವಾಗದಿರಲಿ, ಮೊದಲು ಈಬಗ್ಗೆ ಪರಮಾತ್ಮನಲ್ಲಿ
ಪ್ರಾರ್ಥನೆ ಮಾಡಿ” ಎನ್ನುತ್ತಾರೆ.
ಕೋಮು ಗಲಭೆಗಳಿಗೂ ದೇವರಿಗೂ ಬಹಳ ಹತ್ತಿರದ ನಂಟು. ಮೂಗು
ಕೊಯ್ದರೆ ನೆಗಡಿ ಹೋಗುವುದಿಲ್ಲ. ದೇವರು, ದೇವಾಲಯ ಇಲ್ಲವೆಂದು ಗಲಬ
ಗಳಾಗುತ್ತಿಲ್ಲ. ಜನತೆಯ ಹೃದಯದಲ್ಲಿ ದೇವರಿಲ್ಲ. ಅದಕ್ಕಾಗಿ ಈ ಗಲಭೆಗಳು. ಒಂದು
ವೇಳೆ ಎಲ್ಲರಲ್ಲಿ ದೇವರಿದ್ದು, ಎಲ್ಲಾ ದೇವರೂ ಒಂದೇ ಎನ್ನುವ ಭಾವನೆಯನ್ನು ಆ
ದೇವರೇ ಕೊಟ್ಟಿದ್ದಿದ್ದರೆ ಕೋಮು ಗಲಭೆಗಳಿಗೆ ಅವಕಾಶವೇ ಇರುತ್ತಿರಲಿಲ್ಲ.
ಬೀಚಿಯವರದು ವಿತಂಡ ವಾದ. ಆದರೆ ಅವರು ಬೆಳೆದುಬಂದ ವಾತಾವರಣ
ಹಾಗೇ ಇದೆ. ಹುಟ್ಟಿನಿಂದ ಯಾರೂ ಬ್ರಾಹ್ಮಣರಲ್ಲ.. ಬ್ರಾಹ್ಮಣನ ಮಗನೂ ಬ್ರಾಹ್ಮಣನಲ್ಲ
ಎಂದು ಬೀಚಿಯವರು ಹೇಳುತ್ತಾರೆ.

 

“ಅರ್ಜುನ ಅದೆಲ್ಲಿಗೋ ಹೋದ, ಚಿತ್ರಾಂಗದೆ ಸುಖ ಕೊಟ್ಟಳು, ಗರ್ಭವತಿ
ಆದಳು, ಬಬ್ರುವಾಹನ ಹುಟ್ಟಿದ. ಅರ್ಜುನನಿಗೆ ಚಿತ್ರಾಂಗದೆಯ ನೆನಪು ಇಲ್ಲ.”
“ನನ್ನ ಕಥೆಯೂ ಈ ದೃಷ್ಟಿಯಲ್ಲಿ ಪೌರಾಣಿಕವೇ. ನನ್ನ ತಂದೆ ನನ್ನ ತಾಯಿಗೆ
ಗರ್ಭದಾನ ಉಪಕಾರದ ಹೊರೆಯನ್ನು ಹೊರಿಸಿ ಓಡಿ ಹೋಗಲಿಲ್ಲ, ಸತ್ತು ಹೋದ.
ಇದು ದೈಂವಾಶವಿಲ್ಲದವರ ಕತೆ. ನಾನು ಹುಟ್ಟಿದೊಡನೆ ತಂದೆ ಸಾಯಲಿಲ್ಲ, ಆದರೆ
ನಾನು ಅವರನ್ನು ಗುರುತಿಸುವ ಮೊದಲೇ ಸತ್ತರು.”
“ಅಮ್ಮ ಸತ್ತಾಗ ನನಗೆ 6-7 ವರ್ಷ. ಅಳು ಗೊತ್ತಿರಿಲಿಲ್ಲ. ಒಂದು ಬಾರಿ ನನ್ನ

ತಾಯಿ ನನ್ನನ್ನುತುಂಬಾ ಹೊಡೆದಾಗ ಆಕೆಗೆ ಬುದ್ಧಿ ಕಲಿಸಬೇಕು ಎಂಬ ರೋಷದಿಂದ
ಪ್ರಾಣವನ್ನು ಕಳೆದುಕೊಳ್ಳಲು ಬಾವಿಗೆ ಹೋದೆ. ಬಾವಿಯ ಬಳಿ ಹಾವೊಂದನ್ನು
ಕಂಡು ಹೆದರಿ ಓಡಿ ಬಂದೆ. ದುಷ್ಟ ವಿಷಜಂತುವೆಂದು ಹೆಸರು ಪಡೆದಿರುವ ನಾಗರಹಾವು
ಪ್ರಾಣವನ್ನು ಉಳಿಸಿತು.”
“ಅಪ್ಪ-ಅಮ್ಮಸತ್ತ ಮೇಲೆ ಅವರಿಗೆ ತಿಥಿ ಮಾಡಬೇಕೆಂದು ಹಿರೀಕರ ಸಂಪ್ರದಾಯ.
ಬೀಚಿಗೆ ಜನಿವಾರವನ್ನು ಹಾಕಿ ಉಪನಯವನ್ನು ಮಾಡಿದರು. ಲಗ್ನವಾಗಲು
ಉಪನಯನ ಆಗಲೇಬೇಕು ಇದು ಸಂಪ್ರದಾಯ ಬೀಚಿಯವರಿಗೆ ಜನಿವಾರ ಹಾಕಿ
ಬ್ರಾಹ್ಮಣನನ್ನಾಗಿ ಮಾಡುವ ಪ್ರಯತ್ನ ನಡೆಯಿತು. ಬಳ್ಳಾರಿಗೆ ಶುದ್ರನಾಗಿ ಹೋದ
ಬೀಚಿ ಮೂರು ದಿನಗಳಿದ್ದು ಬರುವಾಗ ಬ್ರಾಹ್ಮಣನಾಗಿ ಬಂದರು. ಜನಿವಾರ ಬಂದರೆ
ಬರಲಿ, ಅದರ ಜೊತೆಗೆ ಜವಾಬ್ದಾರಿ ಬರುವುದೇ ತ್ರಿಕಾಲ ಸಂಧ್ಯಾವಂದನೆ ಬೇರೆ
ಮಾಡಬೇಕು. ಮನೆಯಲ್ಲಿಯೇ ಆಚಾರ್ಯರಿದ್ದರೂ ಅದನ್ನು ಬಿಟ್ಟು ಬೇರೊಬ್ಪ
ಪುರೋಹಿತನಿಗೆ ಸಂಧ್ಯಾವಂದನೆ ಕಲಿಸಲು ಒಪ್ಪಿಸಿದರು. ಆತ “ನನಗೆ ಬೆಳಿಗ್ಗೆ
ಬಿಡುವಿರುವುದಿಲ್ಲ, ಮಧ್ಯಾಹ್ನ ನಿನಗೆ ಶಾಲೆ ಇರುತ್ತದೆ. ಆದ್ದರಿಂದ ರಾತ್ರಿ ಮನೆಗೆ
ಬಾ, ಸಂಧ್ಯಾವಂದನೆ ಹೇಳಿಕೊಡುತ್ತೇನೆ” ಎಂದ. ಮನೆಯವರ ಮಾತಿಗೆ ಕಟ್ಟುಬಿದ್ದು
ಸಂಜೆಯ ವೇಳೆ ಸಂಧ್ಯಾವಂದನೆ ಪ್ರಾರಂಭವಾಯಿತು.
ಸಂಧ್ಯಾವಂದನೆ ಕೂಡ ಒಂದು ರೀತಿಯಲ್ಲಿ ಸರ್ಕಾರದ ಪಾನ ಪ್ರತಿಬಂಧವಿದ್ದಂತೆ
ಕುಡಿಯದವರಿಗಷ್ಟೇ ಪಾನ ಪ್ರತಿಬಂಧ. ಹಾಗೆ ಭಯ ಇರುವವರಿಗೆ ಮಾತ್ರ
ಸಂಧ್ಯಾವಂದನೆ. ಆಚಾರ್ಯರು ಹೇಳಿಕೊಡುವ ಮಂತ್ರಗಳನ್ನು ಬೀಚಿಯವರು ವಿಧಿ
ಇಲ್ಲದೆ ಹೇಳಿ ಮುಗಿಸಿದರು. ಆಚಾರ್ಯರಿಗೆ ಸೂಳೆ ಮನೆಗೆ ಹೋಗುವ ವಾಡಿಕೆ
ಸಾನಿ ಮನೆಯಲ್ಲಿ ಸುಖವನ್ನು ಪಡೆದು ರಾತ್ರಿ ಎಂಟರ ನಂತರ ಮನೆಗೆ ಬರುತ್ತಿದ್ದರು.
ಹೀಗಾಗಿ ಸಂಧ್ಯಾವಂದನೆ ಆಚಾರ್ಯರ ಮನೋಭಾವನೆ ಮತ್ತು ಸಾನಿ ನೀಡಿದ
ಸುಖವನ್ನು ಅವಲಂಬಿಸಿತ್ತು.
ಯಾವುದೊ” ಒಂದು ಮಂತ್ರಕ್ಕೆ ಅರ್ಥ ಕೇಳಿದಾಗ “ಕರತಲ, ಕರ ಪೃಷ್ಟಾಭ್ಯಾಂ
ನಮಃ” ಹೇಳು ಎಂದರು ಆಚಾರ್ಯರು. ಹಾಗೆಂದ್ರೇನು ಅಚಾರ್ಯರೇ ಎಂದಾಗ
ಆಚಾರ್ಯರು ಕೆಂಡವಾದರು. ಸಾನಿಯ ಮನೆಯಲ್ಲಿ ಆ ಸಂಜೆ ಏನಾಗಿತ್ತೋ ಆ
ದೇವರಿಗೇ ಗೊತ್ತು. ಕೋಪದಿಂದ ಬಡಿದರು. ನಾನು ಬೊಗಳಿದಷ್ಟು ಬೊಗಳು
ಎಂದರು. ಅರ್ಥ ತಗೊಂಡು ಏನು ಸುಡ್ತೀಯ ಸಂಧ್ಯಾವಂದನೆಗೆ ಅರ್ಥ ಇರುತ್ತೇನು
ತೆಪ್ಪಗೆ ಮಾಡು ಅಂತ ಬೈಯ್ದರು.
ಸಂಧ್ಯಾವಂದನೆಗೆ ಅರ್ಥ ಇಲ್ಲ ಅಂದ್ಮೇಲೆ ಅದನ್ನು ಯಾಕೆ ಮಾಡ್ಬೇಕು ಅಂತ
ಕೇಳುವ ಧೈರ್ಯ ಪುಟ್ಟ ಹುಡುಗನಿಗಿರಲಿಲ್ಲ. ವರ್ಷಕ್ಕೊಮ್ಮೆ ತಂದೆ-ತಾಯಿಗಳ ಶ್ರಾದ್ಧ
ಮಾಡುವುದಕ್ಕಾದರೂ ಯಜ್ಞೋಪವೀತ ಬೇಕು. ಪ್ರಾಚೀನಾವೀಥಿ ಎಂದಾಗ ಜನಿವಾರ
ಇಲ್ಲದಿದ್ದರೆ ಉಡಿದಾರವನ್ನು ಬಲಕ್ಕೆ ಹಾಕಿಕೊಳ್ಳಬೇಕಾದೀತು.
“ನನಗೆ ಪುನರ್ಜನ್ಮ, ಶ್ರಾದ್ಧ ಮುಂತಾದವುಗಳಲ್ಲಿ ಎಳ್ಳಷ್ಟೂ ನಂಬಿಕೆ ಇಲ್ಲ.
ನಾನು ನನ್ನ ತಂದೆ-ತಾಯಿಯ ಶ್ರಾದ್ಧ ಮಾಡುವುದಿಲ್ಲ. ನನ್ನ ಶ್ರಾದ್ಧವನ್ನೂ ಮಾಡಬಾರದು
ಎಂದು ಮಗನಿಗೆ ಹೇಳಿದ್ದನೆ.” ಇದು ಬೀಚಿಯ ನಿಲುವು.
ಮದುವೆ ಹಾಬಿ
ಒಬ್ಬೊಬ್ಬರಿಗೂ ಒಂದೊಂದು ಬಗೆಯ ಹಾಬಿ ಇರುತ್ತದೆ. ಜನರ ಹವ್ಯಾಸಗಳೂ
ಬೇರೆ ಬೇರೆ. ಕೆಲವರಿಗೆ ಬ್ರಹ್ಮಚರ್ಯ ಒಂದು ಹಾಬಿ. ಇದೆಂಥ ಕರ್ಮ, ಒಂದು
ಹೆಣ್ಣಿಗೂ ಸುಖ ಕೊಡದ ಸಾಯುತ್ತವೆ ಆ ಪ್ರಾಣಿಗಳು! ಮತ್ತೊಬ್ಬ ಮಿತ್ರರಿಗೆ
ಮದುವೆಯಾಗುವುದೇ ಹಾಬಿ. ಒಂದಾದ ಮೇಲೆ ಒಂದು ಮದುವೆ ಆಗ್ತಾನೇ ಇರ್ತಾರೆ.
ದಶರಥ ಮಹಾರಾಜನಂತೆ ಮೂರು-ನಾಲ್ಕು ಹೆಂಡ್ತೀರ್ನ ಕಟ್ಟಿಕೊಂಡು ಆಳುವವರು
ಅವರು. ಈ ಜಗತ್ತಿಗೆ ಸಾಧ್ಯವಾದಷ್ಟು ಹೆಚ್ಚಿನ ವಿಧವೆಯರನ್ನು ಒದಗಿಸಿ ಸಾಯ
ಬೇಕೆಂಬುದೇ ಅವರ ಹಂಬಲ. ಬೀಚಿಯವರ ಅಣ್ಣನಿಗೆ ಬೇರೆ ಬಗೆಯ ಹಾಬಿ
ಇತ್ತು. ಅದು ಮ್ಯಾಟ್ರಿಮೋನಿಯಲ್ ಹಾಬಿ! ಗಂಡಿಗೆ ಹೆಣ್ಣು, ಹೆಣ್ಣಿಗೆ ಗಂಡು ಹುಡುಕಿ
ತಂದು ಬ್ರಹ್ಮಗಂಟು ಹಾಕಿಸುವುದು ಇದು ಬಹು ಪ್ರೀತಿಯ ಕೆಲಸ ಅಣ್ಣ ಎಂದು
ಅವರೇ ಹೇಳುತ್ತಿದ್ದರು.
ಹಾಬಿ ಎಂದರೇನು ನಿಷ್ಕಾರಣವಾಗಿ ಗಂಟು ಬೀಳುವ ಚಟವೇ ಹಾಬಿ ಎಂದು
ಹೇಳಬಹುದು. ಆದರೆ ಬೀಚಿಯವರ ಅಣ್ಣನ ವಿಷಯದಲ್ಲಿ ಮಾತ್ರ ಅದಕ್ಕೊಂದು
ಮಾನಸಿಕವಾದ ಕಾರಣವೂ ಇತ್ತು. ಅವನು ಮದುವೆಯಾದಾಗ ಚಿಕ್ಕ ವಯಸ್ಸು.
ಯೌವ್ವನದಲ್ಲೇ ಹೆಂಡತಿ ಸತ್ತಳು. ವಿವಾಹಾನಂತರ ನಾನಾ ವಿಧವಾದ ತೊಂದರೆ
ಅನುಭವಿಸಿದ. ತಾನು ಮಾತ್ರ ತೊಂದರೆ ಅನುಭವಿಸುವುದು ಸಾಕೇ ಬೇರೆಯವರ್ಯಾಕೆ
ಸುಖವಾಗಿರಬೇಕು ಬಹುಶಃ ಈ ಕಾರಣಕ್ಕೆ ಅವನು ಗಂಡು-ಹೆಣ್ಣುಗಳನ್ನು ಬೆಸೆಯುವ
ಕೈಂಕರ್ಯವನ್ನು ಶುರು ಮಾಡಿಕೊಂಡನೋ ಏನೋ ಎಂದು ಬೀಚಿ ಹೇಳುತ್ತಾರೆ.
ಬೀಚಿಯವರಿಗೆ ಮದುವೆ ಮಾಡಿಸಿದ್ದು ಕೂಡ ಅವರ ಅಣ್ಣಾನೇ. ಅಣ್ಣನಾದವನು
ತಮ್ಮನಿಗೆ ಮಾಡಬೇಕಾದ ಸುಖದ ಶಿಕ್ಷೆ ಅದು. ಅದನ್ನು ಅವನು ಸಂತೋಷದಿಂದ
ಮಾಡಿದ. ಬೀಚಿಯವರ ಅಣ್ಣ ಮತ್ತು ಅವನ ಷಡ್ಡಕ ಇಬ್ಪರೂ ಸೇರಿ ಬೀಚಿಯವರಿಗೆ
ಮದುವೆ ಮಾಡಿದರು. ಇಬ್ಬರ ಹೆಂಡಿರೂ ಸತ್ತರು. ಇದರಿಂದಲೂ ಅಣ್ಣ ಪಾಠ
ಕಲಿಯಲಿಲ್ಲ. ಗಂಡು-ಹೆಣ್ಣುಗಳನ್ನು ಹುಡುಕಿ ಗಂಟು ಹಾಕುವ ಕೆಲಸ ಮುಂದುವರೆಸಿದ.
ಆತನ ಮುಖವೇ ಮ್ಯಾಟ್ರಿಮೋನಿಯಲ್ ಬ್ಯೂರೋ ಇದ್ದ ಹಾಗೆ. ಆತನ ಜೇಬು

ಮ್ಯಾಟ್ರಿಮೋನಿಯಲ್ ಆಫೀಸ್. ಬಲಗಡೆ ಜೇಬಿನಲ್ಲಿ ಹೆಣ್ಣಿನ ಫೋಟೋಗಳು, ಎಡಗಡೆ

ಜೇಬಿನಲ್ಲಿ ವಿವಿಧ ಜಾತಕಗಳು. ಆತ ಎಲ್ಲಿ ನಿಲ್ಲುತ್ತಾನೋ, ಯಾರ ಬಳಿ
ಮಾತಾಡುತ್ತಾನೋ ಅಲ್ಲೇ ಮದುವೆ ಮಾತುಕತೆ.
ಮದುವೆ ಮಾಡಿಸುವ ಕೆಲಸ ಅಷ್ಟು ಸುಲಭವಲ್ಲ, ಹಿತವಾದ್ದೂ ಅಲ್ಲ. ಮದುವೆ
ಮಾಡಿಸುವವರನ್ನು ಯಾರೂ ನೆನೆಪು ಮಾಡಿಕೊಳ್ಳುವುದಿಲ್ಲ. ಕಷ್ಟವಾದರೆ ಮಾತ್ರ
ಬೈಯ್ಯುತ್ತಾರೆ. ಇದೊಂದು ಕೃತಜ್ಞತೆ ಇಲ್ಲದ ಕೆಲಸ. ಅವರಣ್ಣ ಅದೆಷ್ಟು ಮದುವೆಗಳನ್ನು
ಮಾಡಿಸಿದ್ದಾನೋ, ದೇವರಿಗೇ ಗೊತ್ತು. ಅವನು ಮಾಡಿಸಿದ ಕಟ್ಟ ಕಡೆಯ ಮದುವೆ
ಬೀಚಿಯದ್ದು. ಬೀಚಿಯವರ ಮದುವೆ ಮಾಡಿಸಿದ ಅಣ್ಣನ ಹೆಂಡತಿ ಸತ್ತಳು.
ಬೀಚಿಯವರ ಮಗನ ಮದುವೆ ಮಾಡಿ ತಾನೇ ಸತ್ತ. ಇದರ ಹಿಂದೆ ಒಂದೇ ನೀತಿ
ಇದೆ. ಅದನ್ನು ಚರ್ಚಿಸುವ ಅಗತ್ಯವಿಲ್ಲ ಎಂದು ಬೀಚಿಯವರು ಹೇಳುತ್ತಾರೆ.
ದಶಾವತಾರ
ಬೀಚಿ ರಷ್ಯಾಕ್ಕೆ ಹೊರಟು ನಿಂತಾಗ ಒಬ್ಪೊಬ್ಬರು ಒಂದೊಂದು ರೀತಿಯ
ಪ್ರತಿಕ್ರಿಯೆಯನ್ನು ಕೊಟ್ಟರು. ಅವರ ಹೆಂಡತಿಗಂತೂ ಇದು ಇಷ್ಟವೇ ಇರಲಿಲ್ಲ,
ಅದಕ್ಕೆ ಕಾರಣವೂ ಇತ್ತು.
“ಆ ಸುಡುಗಾಡು ದೇಶಕ್ಕೆ ಯಾಕ್ರೀ ಹೋಗ್ತೀರಿ ಆ ದೇಶದಾಗೆ ದೇವರೇ ಇಲ್ಲವಂತೆ”’
ಹೌದು.. ರಷ್ಯಾದಲ್ಲಿ ದೇವರೂ ಇಲ್ಲ, ಸೂಳೆಯರೂ ಇಲ್ಲ
ದೇವರಿಲ್ಲದ ದೇಶಕ್ಕೆ ಹೋಗಬಾರದೆಂದ ಹೆಂಡತಿಯ ಮಾತಿಗೆ ಅಯ್ಯೋ
ಪಾಪ ಅನ್ನಿಸಿತು. ದೇವರು ಆಕೆಗೆ ಒಳ್ಳೆಯ ಬುದ್ಧಿ ಕೊಡಬಾರದಾ ಎಂದು ಅಂದುಕೊಂಡರು.
ಭಗವಂತ ಸರ್ವಾಂತರ್ಯಾಮಿ ಎಂಬುದು ಸಾಮಾನ್ಯವಾದ ನಂಬಿಕೆ. ಹೀಗಿರುವಾಗ
ರಷ್ಯಾದಲ್ಲೂ ದೇವರಿದ್ದಾನೆ. ದೇವರು ಯಾಕೆ ರಷ್ಯಾಕ್ಕೆ ಹೋಗ್ಲಿಲ್ಲ ಆತನಿಗೆ
ಪಾಸ್ ಪೋರ್ಟ್ ಸಿಗಲಿಲ್ಲವೇ ಅಥವಾ ಮಾಸ್ಕೋದಲ್ಲಿರುವ ಭಯಂಕರ ಚಳಿಗೆ
ಆತ ಅಂಜಿದನೇ ಭಾರತ ದೇಶ ಪಾರಂಪರಿಕವಾದ ದೇಶ. ಪುಣ್ಯ ಮಾಡಿದವರಷ್ಟೇ
ಭಾರತದ ನೆಲದಲ್ಲಿ ಹುಟ್ಟುತ್ತಾರೆ ಎಂದು ಎಲ್ಲರೂ ಭಾಷಣ ಬಿಗಿಯುತ್ತಾರೆ. ಆದರೆ
ಎಲ್ಲಾ ದೇಶಗಳೂ ಅವರವರಿಗೆ ಅಷ್ಟೇ ಪವಿತ್ರ. ಎಲ್ಲಾ ಕಡೆ ಇರುವ ಮಾನವರು
ಒಂದೇ ಜಾತಿ.
ಭಾರತವನ್ನು ಪವಿತ್ರವಾದ ದೇಶ ಎಂದು ವಾದಿಸುವವರಿಗೆ ನಮ್ಮ ಪುರಾಣಗಳು
ನೆನಪಾಗುತ್ತವೆ. ರಾಮ, ಕೃಷ್ಣ, ಬುದ್ಧ ಮೊದಲಾದ ದಶಾವತಾರಗಳನ್ನು ನೆನೆಯುತ್ತಾರೆ.
ದಶಾವತಾರಗಳನ್ನು ದೇವರು ಎತ್ತಿದ್ದಾದರೂ ಯಾಕೆ ಪರಿತ್ರಾಯಾಣ ಸಾಧೂನಾಂ,
ವಿನಾಶಾಯ ಚ ದುಷ್ಕ್ರುತಾಂ, ಧರ್ಮ ಸಂಸ್ಥಾಪನಾರ್ಥಾಯ ಸಂಭವಾಮಿ ಅಗೈನ್
ಅಂಡ್ ಅಗೈನ್ ಅಂತ ಕೃಷ್ಣ ಹೇಳಿದ್ದಾನೆ.
ಯಾವಾಗ ಧರ್ಮ ಖಿಲವಾಗುತ್ತದೋ, ಅಧರ್ಮ ಪ್ರಬಲವಾಗುತ್ತದೋ ಆಗ
ನಾನು ಸಾಧುಗಳ ರಕ್ಷಣೆಗಾಗಿ, ಧರ್ಮದ ಪುನರುತ್ಥಾನಕ್ಕಾಗಿ ಯುಗ ಯುಗದಲ್ಲೂ
ಹುಟ್ಟುತ್ತೇನೆ ಅಂತ ಹೇಳಿದ್ದಾನೆ.
ಮಾನವಕೋಟಿ ಉದ್ಧಾರಕ್ಕಾಗಿ, ಮೇಲ್ಮೆಗಾಗಿ, ಮಹಾ ರಿಪೇರಿಗಾಗಿ ಒಂದಲ್ಲ
ಹತ್ತು ಅವತಾರಗಳನ್ನು ಎತ್ತಿ ಬಂದ ದೇವರ ದೇವ.
ಕೆಟ್ಟ ಜನರನ್ನು ಬೆಂಡೆತ್ತುವ ಭರಾಟೆಯಲ್ಲಿ ತಾನು ಏನೇನೋ ಆದ. ಜಲ
ಪ್ರಾಣಿಯಾದ, ನೆಲ ಪ್ರಾಣಿಯಾದ, ಸುಡುಗಾಡು ಸುವ್ವರ್ ಕೂಡ ಆಗಿಬಿಟ್ಟ ಮನುಷ್ಯನನ್ನು
ಸರಿ ಮಾಡುವವರು ಕೊಂಚವಾದರೂ ಮೃಗವಾಗಲೇಬೇಕು ಎಂದು ತಿಳಿದಿರುವವರು
ಗಂಡಂದಿರನ್ನು ಪಳಗಿಸಿಕೊಂಡಿರುವ ಇಂದಿನ ಹೆಣ್ಣು ಮಕ್ಕಳಿಗಷ್ಟೇ ಅಲ್ಲ,ಆ ದೇವನಿಗೂ
ಆಗಲೇ ಗೊತ್ತಿತ್ತು. ಹಾಗಾಗಿ ಅವನು ಅರ್ಧ ಮೃಗವೂ ಆದ, ಅರ್ಧ ಕುಳ್ಳನೂ ಆದ.
ಕೃಷ್ಣನಾಗಿ ಸುಳ್ಳನೂ ಆದ. ರಾಮನಾಗಿ ಸಾಲಾಗಿ ಸಂಕಷ್ಟಗಳಿಗೆ ಸಿಕ್ಕಿಕೊಂಡ. ಕಡೆಗೆ
ಅವನಿಗೆ ತನ್ನ ಅವಿವೇಕ ತಿಳಿಯಿತು. ರೇಸ್ ಕುದುರೆಯನ್ನೇರಿ ಜಾಕಿಯಾಗಿ
ಕಲ್ಕಿಯೆನಿಸಿಕೊಂಡು ಓಡಿದ ಅದೆತ್ತಲೋ! ಇನ್ನೂ ಆ ದೇವನ ಸುಳಿವಿಲ್ಲ.
ಸರ್ವ ಸಮರ್ಥನಾದ ದೇವನಿಗೆ ಕೊನೆಗೆ ತಿಳಿಯಿತು, ತಾನು ಮಾಡಿದ
ದಶಾವತಾರಗಳೆಲ್ಲವೂ ಕೇವಲ ದಶಾಪರಾಧವೆಂಬುದು. ಕಡೆಗೆ ಓಡಿ ಹೋಗುವಾಗ
ನಿಟ್ಟುಸಿರು ಬಿಟ್ಟು ಶಪಿಸಿದ ಭೂಲೋಕವಾಸಿಗಳನ್ನು ಹಾಳಾಗಿ ಹೋಗಿರಿ ಎಂದು.
ಇದು ಮಾತ್ರ ನಿಜವಾಗಿದೆ.
ಎಲ್ಲಾ ಸರಿ, ಪ್ರಪಂಚ ಇಷ್ಟು ವಿಶಾಲವಾಗಿದೆ, ಅದರಲ್ಲಿ ಭಾರತ ಏಷ್ಯಾ ಖಂಡದಲ್ಲಿ
ಒಂದು ಪುಟ್ಟ ನೆಲ ಅಷ್ಟೇ. ದೇವರು ಎಲ್ಲಾ ಅವತಾರಗಳನ್ನು ಬೇರೆಲ್ಲಾ ಕಡೆ ಬಿಟ್ಟು
ಭಾರತದಲ್ಲೇ ಎತ್ತಲು ಕಾರಣವೇನು ಅಂದರೆ, ಭಾರತದಲ್ಲಿ ಧರ್ಮ ಆಗಿಂದಾಗ್ಯೆ
ಚ್ಯುತಿಗೊಳಗಾಗುತ್ತಿರುತ್ತದೆ ಎಂದಾಯ್ತು. ಬೇರೆ ಯುರೋಪಿಯನ್ ದೇಶಗಳಲ್ಲಾಗಲಿ,
ಆಫ್ರಿಕನ್ ದೇಶಗಳಲ್ಲಾಗಲಿ ಧರ್ಮಕ್ಕೆ ಚ್ಯುತಿ ಬಂದೇ ಇಲ್ಲವೇ ಈ ಬಗ್ಗೆ ಮಾತಾಡಿದರೆ
ಆಸ್ತಿಕರಿಗೆ ಸಿಟ್ಟಾಗುತ್ತದೆ.
ಗಂಡನನ್ನು ಪತಿದೇವ ಎಂದು ಕೊಂಡಾಡುವ ಭಾರತೀಯ ಸ್ತ್ರೀ ಒಮ್ಮೆ ಗಂಡನ
ಗೋರಿಗೆ ಗಾಳಿ ಹಾಕುತ್ತಾ ಕೂತಿದ್ದಳು. ಈ ಜೋಕನ್ನು ಬೀಚಿ “ದೇವರಿಲ್ಲದ ಗುಡಿ”
ಪುಸ್ತಕದಲ್ಲಿ ಹೇಳಿದ್ದಾರೆ.
ಗಂಡ ಸತ್ತು ಮೂರು ದಿನವಾಗಿದೆ, ಸ್ಮಶಾನಕ್ಕೆ ಒಬ್ಬಳೇ ಬಂದಿದ್ದಾಳೆ, ಕೈಯ್ಯಲ್ಲಿ
ಬೀಸಣಿಗೆ, ಗೋರಿಯ ಮುಂದೆ ಕುಳಿತು ಅದರೊಳಗೆ ಮಲಗಿರುವ ತನ್ನ ಪತಿಗೆ
ಗಾಳಿ ಹಾಕುತ್ತಿದ್ದಾಳೆ.
“ಎಂತಹ ಪತಿ ಭಕ್ತಿ! ಪರಮ ಪವಿತ್ರವಾದ ಈ ಪತಿಭಕ್ತಿಗೆ, ಪತಿ ಮೇಲಿನ
ಪ್ರೇಮಕ್ಕೆ ಏನೆನ್ನಬೇಕು”
ಆ ಗಂಡನಿಗೆ ನಿಜವಾಗಲೂ ಹೃದಯ ಇದ್ದಿದ್ದರೆ ಎದ್ದು ಬರಲೇಬೇಕಾಗಿತ್ತು.
ವ್ಯಕ್ತಿಯೊಬ್ಪ ಅವಳ ಬಳಿಗೆ ಬಂದು ಕೇಳುತ್ತಾನೆ.
“ಏಯ್ ತಾಯೀ.. ನಿನ್ನ ಮೌಢ್ಯಕ್ಕೆ ಏನು ಹೇಳಲಿ ನಿನ್ನ ಗಂಡ ಸತ್ತು ಆಗಲೇ
ಮೂರು ದಿನಗಳಾದವು. ಆರಡಿ ಆಳದಲ್ಲಿ ಶವ ಮಲಗಿದೆ, ಮೇಲೆ ಎರಡೆಡಿ ಎತ್ತರದ
ಮಣ್ಣು ಇದೆ. ಆ ಗೋರಿಗೆ ಹಾಳಿ ಹಾಕುತ್ತಿದ್ದೀಯ, ಗೋರಿಯೊಳಗಿರುವ ನಿನ್ನ
ಗಂಡನ ಶವಕ್ಕೆ ಆ ಗಾಳಿ ಮುಟ್ಟಲು ಸಾಧ್ಯವೇ ಮುಟ್ಟಿದರೂ ಹೆಣಕ್ಕೇಕೆ ಉಪಶಮನ
ನೀನೇಕೆ ಇಂಥ ಕೆಲಸ ಮಾಡುತ್ತಿದ್ದೀಯ”
“ಸ್ವಾಮಿ, ನಾನು ನನ್ನ ಗಂಡನಿಗೆ ವಚನ ಕೊಟ್ಟದ್ದೆ. ಗೋರಿಯ ಹಸಿ ಮಣ್ಣು
ಒಣಗುವವರೆಗೂ ನಾನು ಇನ್ನೊಬ್ಬನನ್ನು ಮದುವೆ ಆಗುವುದಿಲ್ಲ ಎಂದು. ಭಾವೀ
ಪತಿ ಈಗ ಆತುರದಲ್ಲಿದ್ದು, ಬೇಗ ಮದುವೆ ಆಗೋಣ ಎಂದು ಪೀಡಿಸುತ್ತಿದ್ದಾನೆ.
ನನ್ನ ಗಂಡನಿಗೆ ಕೊಟ್ಟ ವಚನ ಪ್ರಕಾರವಾಗಿ ಆದಷ್ಟು ಬೇಗ ಗೋರಿ ಒಣಗಿಸಬೇಕು,
ಅದಕ್ಕೇ ಗಾಳಿ ಹಾಕುತ್ತಿದ್ದೇನೆ” ಎಂದಳಂತೆ.
ಪರಮಾತ್ಮ ಅವತಾರ ಎತ್ತಿ ಅಧರ್ಮವನ್ನು ನಾಶ ಮಾಡುವುದೂ ಅಷ್ಟೇ
ಹಾಸ್ಯಾಸ್ಪದ. ಹಳ್ಳಿಯಿಂದ ಬಂದಿದ್ದ ಬೀಚಿಯರ ಮಿತ್ರರೊಬ್ಪರು ಒಂದ್ಸಲ ಹೆಮ್ಮೆಯಿಂದ
ಹೇಳಿದರು
“ನಮ್ಮೂರು ಈಗ ಬಹಳ ಸುಧಾರಿಸಿಬಿಟ್ಟಿದೆ, ನಮ್ಮ ಊರಿನಲ್ಲಿ ಈಗ ಮೊಲೀಸ್
ಸ್ಟೇಷನ್ನೂ ಬಂದುಬಿಟ್ಟಿದೆ.”
“ಹೌದು, ನೀವೆಲ್ಲರೂ ಕಳ್ಳರು ಕಳ್ಳರನ್ನು ಹಿಡಿಯೋಕೆ ಪೊಲೀಸ್ ಸ್ಟೇಷನ್
ಬೇಕು”
ಎಂದು ಬೀಚಿ ಹೇಳಿದಾಗ ಗೆಳೆಯನ ಮುಖ ನೋಡಬೇಕಿತ್ತು.
ಪಾಪ-ಕರ್ಮಗಳು ಎಲ್ಲಿ ಹೆಚ್ಚಾಗುತ್ತದೋ ಅಲ್ಲಿ ದೇವರುಗಳ ಸಂಖ್ಯೆ ಹೆಚ್ಚಾಗುತ್ತದೆ.
ತಾವು ಮಾಡುವ ಅಕೃತ್ಯಗಳಿಗೆ, ತಪ್ಪು ದಾರಿಯಲ್ಲಿ ಮಾಡಿದ ಸಂಪಾದನೆಗಳಿಗೆ
ದೇವರನ್ನು ದಲ್ಲಾಳಿಯನ್ನಾಗಿ ಮಾಡಿಕೊಳ್ಳುತ್ತಾರೆ. ಆತನಿಗೂ ಒಂದು ಪರ್ಸೆಂಟೇಜ್
ನಿಗದಿ ಮಾಡುತ್ತೇವೆ. ನಾವು ಪಡೆದ ಒಂದು ಲಕ್ಷ ಲಂಚದಲ್ಲಿ ಐದು ಸಾವಿರ
ದೇವರಿಗೆ ಎಂದು ತೆಗೆದಿಡುತ್ತಾರೆ. ಈ ಹಣವನ್ನೇ ಒಟ್ಟಾಗಿಸಿಕೊಂಡು ತಿರುಪತಿ,
ಮಂತ್ರಾಲಯ ಮೊದಲಾದ ದೇವಸ್ಥಾನಗಳಿಗೆ ಯಾತ್ರೆ ಪೂರೈಸುತ್ತಾರೆ, ತಮ್ಮ ಪಾಪಗಳನ್ನು
ತೊಳೆದುಕೊಂಡು ಹೊಸ ಪಾಪಕ್ಕೆ ಅಣಿಯಾಗುತ್ತಾರೆ.
ದೇವರ ಕಲ್ಪನೆ ಜಾತಿಯತೆಯನ್ನು ಹೆಚ್ಚಿಸಲು ಕಾರಣವಾಯಿತು. ಹುಟ್ಟಿನಿಂದ
ಯಾರೂ ಬ್ರಾಹ್ಮಣರಲ್ಲ. ಹುಟ್ಟಿದ ಮಗುವನ್ನು ಯಾವ ಮನೆಯಲ್ಲಿ ಬಿಡುತ್ತೀರೋ
ಆ ಮಗು ಆ ಮನೆಗೆ ಸೇರುತ್ತದೆ, ಅಲ್ಲಿನ ಸಂಪ್ರದಾಯವನ್ನು ಪರಿಪಾಲಿಸುತ್ತದೆ.
ವೈದಿಕಕ್ಕೆ ಸಂಬಂಧಪಟ್ಟಂತೆ ಅನೇಕ ಗ್ರಂಥಗಳನ್ನು ಸಂಪಾದಿಸಿದ ಮ್ಯಾಕ್ಸ್ ಮುಲ್ಲರ್
ಬ್ರಾಹ್ಮಣನಲ್ಲ. ಅಂದರೆ ಇದರ ಅರ್ಥವೇನು
ನಮ್ಮಲ್ಲಿ ಯಾರೂ ಮಂತ್ರಿಯಾಗಿ ಹುಟ್ಟುವುದಿಲ್ಲ, ಶ್ರೀಸಾಮಾನ್ಯನೊಬ್ಪ
ಮಂತಿಯಾಗಬಲ್ಲ. ಅಂದರೆ ಪ್ರತಿಯೊಬ್ಪ ಮತದಾರನೂ, ಪ್ರತಿಯೊಬ್ಪ ಸಾಮಾನ್ಯ
ಮತದಾರನೂ ತನ್ನದೇ ಆದ ಪ್ರಯತ್ನದಿಂದ ಎಂ.ಎಲ್.ಎ ಅಥವಾ ಎಂ.ಪಿ. ಆಗಬಲ್ಲ,
ಮಂತ್ರಿ ಆಗಬಲ್ಲ, ರಾಜನೂ ಆಗಬಲ್ಲ. ಇಲ್ಲಿ ಮುಖ್ಯವಾದ ವಿಷಯವೆಂದರೆ ಮಂತ್ರಿಯ
ಮಗ ಮಂತ್ರಿಯಲ್ಲ. ಮಂತ್ರಿಗಿರಿ ಅನುವಂಶಿಕವಲ್ಲ. ಬ್ರಾಹ್ಮಣನ ಮಗ ಬ್ರಾಹ್ಮಣನಲ್ಲ.
ಅದನ್ನು ಅವನು ತಪಸ್ಸಿನಿಂದ ಗಳಿಸಿಕೊಳ್ಳಬೇಕು, ಅರ್ಥಾತ್ ಜನಗಳನ್ನು ಒಲಿಸಿಕೊಂಡು,
ಕಷ್ಪಪಟ್ಟು ಚುನಾವಣೆಗೆ ಸ್ಪರ್ಧಿಸಬೇಕು.
ಈಗ ವಿಧಿಯ ಬಗ್ಗೆ ಮಾತಾಡೋಣ ಹುಟ್ಟಿದ ಯಾವ ಮಗುವೂ ಮಾಸ್ಟರ್
ಡಿಗ್ರಿಯನ್ನು ಪಡೆದಿರುವುದಿಲ್ಲ. ಅಪ್ಪ ಅದೆಂತಹ ಘನ ವಿದ್ವಾಂಸನಾಗಿದ್ದರೂ ತನ್ನ
ಮಗುವನ್ನು ಎಲ್.ಕೆ.ಜಿ.ಗೆ ಸೇರಿಸಲೇಬೇಕು. ಆ ಮಗು ತನ್ನದೇ ಆದ ಅಭ್ಯಾಸ,
ಪ್ರಯತ್ನಗಳಿಂದ ಡಿಗ್ರಿಯನ್ನು ಸಂಪಾದಿಸಿಕೊಳ್ಳುತ್ತದೆ. ಮಗನಿಗೆ ತಂದೆಯಿಂದ ಆಸ್ತಿ
ಅಥವಾ ಸಾಲ, ಗೂರಲು, ಸಿಹಿಮೂತ್ರ ರೋಗ, ಮಧುಮೇಹ ಈ ರೀತಿ
ಅನುವಂಶಿಕವಾಗಿ ಬರುವುದಿಲ್ಲ. ಅವನು ಸ್ವತಃ ಗಳಿಸಿಕೊಳ್ಳದಿದ್ದಲ್ಲಿ ಎಂ.ಎ. ಸಿಗುವುದಿಲ್ಲ
ಬ್ರಾಹ್ಮಣನ ಮಗ ಬ್ರಾಹ್ಮಣನಲ್ಲ.
ಬ್ರಾಹ್ಮಣ, ಕ್ಷತ್ರಿಯ, ಶೂದ್ರ ವೈಶ್ಯ ಎಂಬ ನಾಲ್ಕು ಜಾತಿಗಳನ್ನು ನಾನೇ ಮಾಡಿದ್ದೇನೆ
ಎಂದು ಆ ಪರಮಾತ್ಮ ಹೇಳಿಕೊಂಡ. ಅವನ ಜಾತಿಗಳೂ ಅಸಂಬದ್ಧ. ಇದನ್ನು
ಮಾನವ ಬದಲಾಯಿಸುತ್ತಿದ್ದಾನೆ. ಅಂದಿನ ವಿಶ್ವಾಮಿತ್ರ ಮತ್ತು ಇಂದಿನ ಮ್ಯಾಕ್ಸ್ ಮುಲ್ಲರ್
ನಮ್ಮ ಪರಮಾತ್ಮನ ಮಾತನ್ನೇ ಸುಳ್ಳು ಮಾಡಿದ್ದಾರೆ.
ಎಲ್ಲ ಮನುಷ್ಯರಲ್ಲಿ ನಾಲ್ಕು ಗುಂಪಾದರೆ ರಷ್ಯಾದಲ್ಲೇಕೆ ನಾಲ್ಕು ಜಾತಿಗಳನ್ನು
ಕಾಣುತ್ತಿಲ್ಲ ಅದೊಂದು ಕಮ್ಯುನಿಸ್ಟ್ ರಾಷ್ಟ್ರ, ದೇವರಿಲ್ಲದ ರಾಷ್ಟ್ರ! ಬೇಡಾ ಬಿಡಿ…
ಅದು ಹೋಗಲಿ, ಇಂಗ್ಲೆಂಡ್, ಅಮೆರಿಕಾ, ಫ್ರಾನ್ಸ್ ಮೊದಲಾದ ದೇವರು ಇರುವ
ರಾಷ್ಟ್ರಗಳಲ್ಲಿ ಈ ಚಾತುರ್ವಣದ ವಿಚಾರ ಇಲ್ಲವೇಕೆ ಆಫ್ರಿಕಾದ ನೀಗ್ರೋಗಳಲ್ಲಿ
ಬ್ರಾಹ್ಮಣರಿದ್ದಾರೆಯೇ ಇದ್ದಲ್ಲಿ ಭಾರತದ ಬ್ರಾಹ್ಮಣರು ಅವರೊಂದಿಗೆ ಸಹಜೀವನ
ಮದುವೆ ಮಾಡಿಕೊಲು ಸಿದ್ಧರಿದ್ದಾರೆಯೇ ಭಾರತ ಬಿಟ್ಟು ಬೇರೆ ಯಾವ ರಾಷ್ಟ್ರದಲ್ಲೂ
ಈ ಜಾತಿ ವಿಂಗಡಣೆ ಇಲ್ಲವೇ ಇಲ್ಲವೇ ಹಾಗಿದ್ದರೆ ಪರಮಾತ್ಮನೂ ಸುಳ್ಳು ಹೇಳಿರಬೇಕು.
ನಮ್ಮ ಮಂತ್ರಿಗಳು ಹೇಳುವಂತೆ ಸುಳ್ಳನ್ನು ಹೇಳಿ ಜಾತಿಯನ್ನು ತಿಳಿಸಿರಬೇಕು
ಬೀಚಿಯವರು ಮಾನವೀಯತೆಗೆ ಬೆಲೆ ಕೊಟ್ಟವರು. ಮೇಲು-ಕೀಳು ಎಂಬ
ತಾರತಮ್ಯ, ಜಾತಿಯ ಸಂಕೋಲೆಗಳು,ಬೇರೆ ಜಾತಿಯವರನ್ನು ದೂರವಿಡುವುದು
ಇವೇ ಮೊದಲಾದವುಗಳನ್ನು ಬೀಚಿ ಒಪ್ಪುತ್ತಿರಲಿಲ್ಲ.
ಜಾತಿಯ ಬೆಳವಣಿಗೆಯಲ್ಲಿ ಸರ್ಕಾರದ ಪಾತ್ರವೂ ಇದೆ.
ಹೊಸ ಹೊಸ ಜಾತಿಗಳು ಸಂಶೋಧನೆ ಆದಾಗ ಅವುಗಳಿಗೆ ಸರ್ಕಾರ ಮನ್ನಣೆ ನೀಡುತ್ತದೆ
ಅಷ್ಟೇ ಅಲ್ಲ ಸರ್ಕಾರವೇ ಈ ಜಾತಿ ಪದ್ಧತಿಗಳನ್ನು ಘೋಷಿಸುತ್ತದೆ. ಯಾವುದೇ
ಒಂದು ಚುನಾವಣೆ ಸಂದರ್ಭದಲ್ಲಾಗಲಿ ಅಥವಾ ಅಧ್ಷಕ್ಷ ಸ್ಥಾನಕ್ಕೆ ಬೇರೆ ಬೇರೆ
ವ್ಯಕ್ತಿಗಳನ್ನು ಆರಿಸುವಾಗಲಾಲೀ ನೀಡುವಾಗ ಜಾತಿಯನ್ನು ಸರ್ಕಾರವೇ
ಪರಿಶೀಲಿಸುತ್ತದೆ. ಆದರೂ ನಮ್ಮದು ಜಾತ್ಯಾತೀತ ರಾಷ್ಪ್ರ ಎಂದು ಬಡಾಯಿ
ಕೊಚ್ಚಿಕೊಲ್ಲುತ್ತೇವೆ.

ರಾಜ್ಯದ ಮOತ್ರಿಯಾಗಿ ಆಯ್ಕೆಯಾದವನು ದೇವರಂತೆ ಆಗಬೇಕು. ಆತನಿಗೆ
ಜಾತಿಯೆಂಬುದಿರುವುದಿಲ್ಲ. ಆದರೆ ನಮ್ಮಲ್ಲಿ ನಡೆದಿರುವುದೇ ಬೇರೆ. ಬ್ರಾಹ್ಮಣ ಮಂತ್ರಿಗಳು
ಮಾತ್ರ ಬ್ರಾಹ್ಮಣರ ಕಾರ್ಯಕ್ರಮಗಳಿಗೆ ಹೋಗುತ್ತಾರೆ. ವೀರಶೈವ ಸಮ್ಮೇಳನದಲ್ಲಿ
ವೀರಶೈವ ಮಂತ್ರಿಗಳು ಮಾತ್ರ ಅಧಿದೇವತೆಗಳಾಗಿರುತ್ತಾರೆ. ಮುಸ್ಲಿಮರ ಸಭೆಗೆ ಇಸ್ಲಾಂ
ಮಂತ್ರಿಗಳು ಆಶೀರ್ವಾದ ನೀಡಲುಹೋಗುತ್ತಾರೆ. ಇದು ಎಷ್ಟು ಮಾತ್ರ ಸರಿ
ಎಂದು ಬೀಚಿ ಪ್ರಶ್ನಿಸುತ್ತಾರೆ.
ಇಲ್ಲೊಂದು ಪ್ರಶ್ನೆ; ಇವರು ಮಂತ್ರಿಗಳಾಗದೇ ಇದ್ದಿದ್ದರೆ ಆಯಾ ಸಮ್ಮೇಳನಕ್ಕೆ
ಇವರನ್ನು ಉದ್ಘಾಟನೆಗೆ ಅಥವಾ ಅಧ್ಯಕ್ಷತೆಗೆ ಕರೆಯುತ್ತಿದ್ದರೇ ಖಂಡಿತಾ ಇಲ್ಲ.
ಇವರು ಮಂತ್ರಿಯಾದದ್ದು ಕೇವಲ ತಮ್ಮ ಜಾತಿಯವರ ಮತಗಳಿಂದಲೇ ಇಲ್ಲವಲ್ಲ
ಎಲ್ಲಾ ಜಾತಿಯ ಮತದಾರರೂ ಓಟು ಹಾಕಿದ್ದಾರೆ ತಾನೇ ಅಂದ ಮೇಲೆ ಈ ಸಂಕುಚಿತ ಭಾವನೆ ಯಾಕೆ
ಜಾತಿಗಳು ದೇವರಿಂದ ನಿರ್ಮಿತವಾಗಿದೆ ಎಂದು ಜನ ನಂಬಿದ್ದಾರೆ. ರಷ್ಯಾದಲ್ಲಿ
ಜಾತಿಗಳೇ ಇಲ್ಲ. ಯಾಕೇಂದ್ರೆ ಅಲ್ಲಿ ದೇವರೂ ಇಲ್ಲ. ಆದರೆ ಅಲ್ಲಿರುವ ಜಾತ್ಯಾತೀತ
ರಾಷ್ಟ್ರದ ಕಲ್ಪನೆ ಮೆಚ್ಚುವಂಥದ್ದು. ರಷ್ಯಾದಲ್ಲಿ ಸುಮಾರು ಒಂದು ಕೋಟಿ
ಮುಸ್ಲಿಮರಿದ್ದಾರೆ. ರಷ್ಯಾ ಸರ್ಕಾರದ ದೃಷ್ಟಿಯಲ್ಲಿ ಇವರೆಲ್ಲ ಕೇವಲ ರಷ್ಯನ್ನರು ಮಾತ್ರ
ಅವರ ಜಾತಿಯನ್ನು ಗುರುತಿಸುವ ಅವಿವೇಕದ ಕೆಲಸಕ್ಕೆ ರಷ್ಯಾ ಎಂದೂ ಕೈ ಹಾಕಿಲ್ಲ.
ಜಾತಿಗೊಂದು ಕಾಯಿದೆ ಅಲ್ಲಿಲ್ಲ. ನಮ್ಮಲ್ಲಿರುವಂತೆ ಹಿಂದೂಗಳ ಕಾಯಿದೆ, ಮುಸ್ಲಿಮರ
ಕಾಯಿದೆ ಎಂದು ಬೇರೆ ಬೇರೆ ಲಾ ಮಸ್ತಕಗಳು ಅಲ್ಲಿಲ್ಲ. ಸೋವಿಯತ್ ಒಕ್ಕೂಟದಲ್ಲಿ
ಮುಸ್ಲಿಂಗೆ ಪ್ರತ್ಯೇಕ ಕಾನೂನುಗಳೂ ಇಲ್ಲ. ರಷ್ಯಾದಲ್ಲಿರುವವರೆಲ್ಲ ರಷ್ಯನ್ನರೇ. ಏಕಪತ್ನಿ
ಕಾಯಿದೆ ಅಲ್ಲಿದೆ. ಭಾರತದ ಮುಸ್ಲಿಮನಂತೆ ಮೂರು-ನಾಲ್ಕು ಹೆಣ್ಣುಗಳನ್ನು
ಮದುವೆಯಾಗಲು ಅವಕಾಶವಿಲ್ಲ. ದೇಶದ ಬೆಳವಣಿಗೆಯಲ್ಲಿ ಧರ್ಮ ಮತ್ತು ಜಾತಿ
ತನ್ನದೇ ಆದ ತೊಂದರೆಗಳನ್ನು ನೀಡುತ್ತಿದೆ. ನಾವೆಲ್ಲ ಒಂದು, ನಾವೆಲ್ಲ ಹಿಂದು
ಎಂದು ಹೇಳುವ ವಿಶಾಲ ಮನೋಭಾವ ನಮಗೆ ಬರುವವರೆಗೂ ಯಾವುದೇ
ರಾಜ್ಯ, ಯಾವುದೇ ರಾಷ್ಟ್ರ ಉದ್ಧಾರವಾಗುವುದಿಲ್ಲ.
ಬೀಚಿಯವರ ಎಲ್ಲ ಕೃತಿಗಳಲ್ಲಿ ದೇವರಿಲ್ಲ ಎಂಬ ಅಂಶ ಡಾಳಾಗಿ ಕಾಣಿಸಿಕೊಳ್ಳುತ್ತದೆ.
ದೇವರು ಇಲ್ಲ ಎನ್ನಲು ಬಹು ದೊಡ್ಡ ಎದೆ ಬೇಕು. ಆ ಎದೆಯನ್ನು ದೇವರೇ
ಸೃಷ್ಟಿ ಮಾಡಬೇಕು. ದೇವರಿಲ್ಲ ಎಂದು ನಿಮಗನ್ನಿಸಿದರೆ ಒಬ್ಪನನ್ನು ಸೃಷ್ಟಿ ಮಾಡಿಕೊಳ್ಳಿ
ಎಂದು ಬೀಚಿ ಹೇಳುತ್ತಾರೆ. ಅದರಲ್ಲಿ ಸುಖವಿದೆ. ಕೆಲವರು ಪರರ ಕಾಂಪೌಂಡ್ ನಲ್ಲಿರುವ
ಹೂಗಳನ್ನು ಕದ್ದು ತಂದು ದೇವರಿಗೆ ಅರ್ಪಿಸುತ್ತಾರೆ. ಇದರಿಂದ ಏನು ತೊಂದರೆ
ಎಂಬುದನ್ನು ಬೀಚಿ ಹೇಳುತ್ತಾರೆ. ಒಂದು ವೇಳೆ ಸಿಕ್ಕಿಬಿದ್ದರೆ, ಅದು ಕದ್ದ ಹೂ
ಎಂಬುದು ಋಜುವಾತಾದರೆ ದೇವರು ಪೊಲೀಸ್ ಲಾಕಪ್ ನಲ್ಲಿ ಮಲಗಬೇಕಾಗುತ್ತದೆ,
ಕದ್ದ ಮಾಲನ್ನು ಪಡೆದಿದ್ದಕ್ಕೆ
ಅತ್ಯಂತ ದೊಡ್ಡ ಲಂಚಕೋರ ಎಂದರೆ ದೇವರು! ದೇವರನ್ನು ನೋಡಲು
ಬರಿಗೈಲಿ ಹೋಗುವಂತೆಯೇ ಇಲ್ಲ. ಕಡ್ಡಿ, ಕರ್ಪೂರ, ಹೂವು, ಹಣ್ಣು ಎಲ್ಲವನ್ನೂ
ಕೊಂಡೊಯ್ಯಬೇಕು.
ದೇವತೆಗಳಿಗೆ ಗಡ್ಡ-ಮೀಸೆಗಳಿಲ್ಲ. ಏಕೆಂದರೆ ದೇವಲೋಕದಲ್ಲಿ ಕ್ಷೌರಿಕರಿಲ್ಲ.
ಇತ್ತೀಚೆಗೆ ಟೇಪ್ ಹಾಕಿ ದೇವರ ಪೂಜೆ ಮಾಡುವುದು ಚಾಲ್ತಿಯಲ್ಲಿದೆ. ಟೇಪ್
ರೆಕಾರ್ಡರ್ ಗೂ ಪುರೋಹಿತರಿಗೂ ಮುಖ್ಯವಾದ ಒಂದು ವ್ಯತ್ಯಾಸವಿದೆ. ಪುರೋಹಿತರಿಗೆ
ಪ್ರತಿ ಸಲ ದಕ್ಷಿಣೆ ಕೊಡಬೇಕು, ಟೇಪ್ ರೆಕಾರ್ಡರ್ ಗೆ ಒಮ್ಮೆ ದಕ್ಷಿಣೆ ಕೊಟ್ಟು ಕೊಂಡರೆ
ಸಾಕು, ಮಂತ್ರ. ಒದರುತ್ತದೆ. ಒದರುತ್ತಲೇ ಇರುತ್ತದೆ, ಬೇಕಾದಾಗಲೆಲ್ಲಾ….
ದೇವರು ಮಿಸ್ಟರ್ ಅಲ್ಲ, ಮಿಸ್ಸೆಸ್ಸೂ ಅಲ್ಲ, ಮಿಸ್ ಅಂತು ಅಲ್ಲವೇ ಅಲ್ಲ
ಅಥವಾಗುವ ತನಕ ದೇವರೆಂಬುದು ಒಂದು ಮಿಸ್ಟರಿ
ದೇವರಿದ್ದಾನೆಯೇ ಎಂಬ ಪ್ರಶ್ನೆಗೆ ಬೀಚಿ ವಿಚಿತ್ರವಾಗಿ ಉತ್ತರಿಸಿದ್ದುಂಟು. ನಾನು
ವಿಧಾನಸೌಧದಲ್ಲಿ ವಿಚಾರಿಸಿದೆ, ಫೈಲ್ ಸಿಕ್ಕಿಲ್ಲ. ಅದು ಸಿಕ್ಕೋದರೊಳಗೆ ದೇವರು
ಸತ್ಹೋದ್ರೆ ದೇವರೇ ಗತಿ. ಜಗತ್ತಿನ ಅತಿ ಚಿಕ್ಕ ಪಕ್ಷ ದೇವರದು. ಪಾಪ, ಅವನೊಬ್ಪನೇ
ಮೆಂಬರು. ಬೀಚಿಯವರು ಶಾಲೆಯಲ್ಲಿ ಓದುತ್ತಿದ್ದಾಗ ಗಣಪತಿ ಹಬ್ಬ ಎಂದಿನಂತೆ
ಬಂದಿತ್ತು. ಗಣಪತಿ ವಿಗ್ರಹಕ್ಕೆ ಬಣ್ಣದಲ್ಲೇ ಯಜ್ಞೋಪವೀತವನ್ನು ಬರೆದಿರುತ್ತಾರೆ.
ಆದರೂ ಮನೆಗೆ ತಂದ ನಂತರ ಒಂದು ಜನಿವಾರ ಹಾಕುವ ಪದ್ಧತಿ ಇದೆ. ಶಾಲೆಗೆ
ತಂದಿದ್ದ ಗಣಪತಿಗೆ ಯಾವ ದಾರವನ್ನು ಹಾಕಬೇಕೆಂಬ ತಕರಾರು ಶುರುವಾಯ್ತು.
ಲಿಂಗಾಯಿತರೂ ಹೆಚ್ಚಾಗಿ ಇದ್ದದ್ದರಿಂದ ಅವರು ಗಣಪತಿ ನಮ್ಮ ದೇವರ ಮಗ,
ಆದ್ದರಿಂದ ಅವನಿಗೆ ನಾವು ಲಿಂಗ ಕಟ್ತೀವಿ, ನಿಮ್ಮ ಜನಿವಾರ ಬೇಡ ಅಂದರು.
ಆದರೆ ಬ್ರಾಹ್ಮಣ ವಿದ್ಯಾರ್ಥಿಗಳು ಬಿಡಲಿಲ್ಲ ಮೊದಲಿನಿಂದಲೂ ಅವನಿಗೆ ಜನಿವಾರ
ಹಾಕುತ್ತಿರುವುದರಿಂದ ನಾವು ಜನಿವಾರ ಹಾಕ್ತೀವಿ, ನೀವು ಲಿಂಗ ಕಟ್ಟಬಾರದು ಎಂದು
ತಕರಾರು ಮಾಡಿದರು. ಕಾರ್ಯದರ್ಶಿಯಾಗಿದ್ದ ಬೀಚಿಯವರಿಗೆ ತಲೆನೋವಾಯಿತು.
“ಒಂದು ಕೆಲ್ಸ ಮಾಡೋಣ. ಯಾವ ದಾರನೂ ಕಟ್ಟೋದು ಬೇಡ, ಲಿಂಗಾನೂ
ಕಟ್ಟೋದು ಬೇಡ. ಪೂಜೆ ಮಾಡೋಕೆ ಮುಂಚೆ ಬಾವಿಗೆ ಬಿಟ್ಟುಬಿಡೋಣ” ಅಂದ್ರು
ಶಾಲೆಯ ಗಣಪತಿ ಉತ್ಸವಕ್ಕೆ ಕೇವಲ ಲಿಂಗಾಯಿತರು, ಬ್ರಾಹ್ಮಣರು ಮಾತ್ರ
ಹಣ ಕೊಟ್ಟಿರಲಿಲ್ಲ, ಮುಸ್ಲಿಮರೂ ಸಹ ಕೊಟ್ಟಿದ್ದರು. ಗಣಪತಿಗೆ ಲಿಂಗ ಕಟ್ಟುವುದೂ
ಸರಿಯಿಲ್ಲ, ಜನಿವಾರ ಹಾಕುವುದೂ ಸರಿಯಿಲ್ಲ. ಬುಡೇನೇ ಕಲಂದರ್ – ಇವರ
ಧರ್ಮವನ್ನೂ ನಾವು ಗೌರವಿಸಬೇಕಾಗುತ್ತದೆ. ಆದ್ದರಿಂದ ಇದೀಗ ಮುಸ್ಲಿಂ
ಸಂಪ್ರದಾಯದ ಪ್ರಕಾರ ಒಬ್ಪ ಮುಲ್ಲಾನನ್ನು ಕರೆಸಿ ಗಣಪತಿಗೆ ಲಕ್ಷಣವಾಗಿ ಸುನ್ನತಿ
ಮಾಡಿಸಿಬಿಡೋಣ ಎಂದರು. ಈ ಮಾತು ಬಾಯಿOದ ಬಂದದ್ದೇ ತಡ. ಎಲ್ಲಾ
ವಿದ್ಯಾರ್ಥಿಗಳು ತೆಪ್ಪಗಾದರು. ಆದರೆ ಬೀಚಿಯವರಿಗೆ ಕಡೆಗೂ ಗಣತಿಯ ಜಾತಿ
ಯಾವುದೆಂದು ತಿಳಿಯಲಿಲ್ಲ.
ಕತ್ತೆ ಜನ್ಮ
ಯಾವ ದೇವರು ಹೆಚ್ಚು,ಯಾವ ದೇವರು ಕಡಿಮೆ ಎಂಬುದನ್ನು ಅವರವರ
ಧರ್ಮಕ್ಕೆ ಅನುಗುಣವಾಗಿ ಗ್ರೇಡ್ ಮಾಡಿರುತ್ತಾರೆ. ಇದರಿಂದ ಬೀಚಿಯವರು
ಕಂಡುಕೊಂಡಿದ್ದು ಏನೆOದರೆ ದೇವರುಗಳಲ್ಲಿ ಗಜೆಟೆಡ್ ದೇವರುಗಳು, ನಾನ್ ಗಜೆಟೆಡ್

ದೇವರುಗಳಿದ್ದಾರೆ. ಮತ್ತು ಇವರಲ್ಲಿ ಗ್ರೇಡುಗಳೂ ಇವೆ. ಸೀನಿಯಾರಿಟಿ ಲಿಸ್ಟ್ ಕೂಡ
ಇದೆ ಮಾಧ್ವ ಮತದಲ್ಲಿ ದೇವರ ಬಗ್ಗೆ ತಾರತಮ್ಯ ಇದೆ. ಅವರು ಶಿವನನ್ನು
ಪೂಜಿಸುವುದಿಲ್ಲ.
ವರ್ಷಕ್ಕೊಮ್ಮೆ ಶಿವರಾತ್ರಿ ಬಂದಾಗ ಎಂದೂ ಶಿವನ ದರ್ಶನ ಮಾಡದ ಮಾಧ್ವರು
ಕೂಡ ಸ್ಮಾರ್ತ ಬ್ರಾಹ್ಮಣರು ಪೂಜೆ ಮಾಡುವ ಈಶ್ವರನ ದೇವಸ್ಥಾನಕ್ಕೆ ಹೋಗಬೇಕು,
ಶಿವನ ದರ್ಶನ ಮಾಡಬೇಕು. ಅದು ಕಂಪಲ್ಸರಿ. ಶಿವರಾತ್ರಿ ದಿನ ಮಾತ್ರ ಈಶ್ವರನ
ಗುಡಿಗೆ ಯಾಕೆ ಹೋಗಬೇಕು ಎಂದು ಪುಟ್ಟ ಬೀಚಿ ತಮ್ಮ ಸೋದರತ್ತೆಯನ್ನು
ಕೇಳಿದ್ದರು. ವರ್ಷಕ್ಕೊಂದ್ಸಲವಾದರೂ ದರ್ಶನ ಮಾಡ್ಪೇಕಪ್ಪ, ಇಲ್ಲದಿದ್ದರೆ ಮುಂದಿನ
ಜನ್ಮದಲ್ಲಿ ಕತ್ತೆ ಜನ್ಮ ಬರುತ್ತೆ, ನೀನು ಕತ್ತೆಯಾಗಿ ಹುಟ್ತೀಯ ಅಂದರಂತೆ ಸೋದರತ್ತೆ.
ಇದನ್ನು ಮಾವನವರು ಕೂಡ ಹೌದು ಎಂದಿದ್ದರು.
ಇದಾದ ನಂತರ ಬೀಚಿಯವರಿಗೆ ರಸ್ತೆಯಲ್ಲಿ ಕತ್ತೆ ಕಂಡಿತು. ಬೀಚಿ ಕೂಡಲೇ
ಮಾವನವನ್ನು ಕೇಳಿದರು 
“ಮಾವ, ನೋಡಿ ಅಲ್ಲಿ ಕತ್ತೆ ನಿಂತಿದೆ. ಹಿಂದಿನ ಜನ್ಮದಲ್ಲಿ ಅದು ಮಾಧ್ವ
ಬ್ರಾಹ್ಮಣ ಆಗಿತ್ತಾ..”
ಸ್ವಾಮಿ – ಜಗದ್ಗುರು
ಇನ್ನು ಸ್ವಾಮಿಗಳ ಬಗ್ಗೆ ಬೀಚಿ ಗೇಲಿ ಮಾಡುತ್ತಾರೆ. ದೇವರ ಅವತಾರ ಎಂದು
ಹೇಳಿಕೊಳ್ಳುವ ಸ್ವಾಮಿಗಳನ್ನು, ಜಗದ್ಗುರುಗಳನ್ನು ಬೀಚಿ ನಗೆ ಚಾಟಿ ಬೀಸಿ
ಬೆವರಿಳಿಸುತ್ತಾರೆ. ಡೋಂಗಿ ಸ್ವಾಮಿಯ ಕಥೆಯನ್ನು ಬೀಚಿ ಬರೆದಿದ್ದಾರೆ. ಆತನಿಗೆ
ಒಂದು ಹೆಸರೂ ನೀಡಿದ್ದಾರೆ. ಅದು ರೋಮಾನಂದಸ್ವಾಮಿ!
ವೈಕುಂಠವಾಸಿಯಾದ ಪರಮಾತ್ಮನೇ ಭೂಮಿಗಿಳಿದು ಶ್ರೀಶ್ರೀಶ್ರೀ ರೋಮಾನಂದ
ಸ್ವಾಮಿಯಾಗಿ ಪ್ರತಕ್ಷನಾದಾಗ ಭಕ್ತರ ಆನಂದಕ್ಕೆ ಇತಿ-ಮಿತಿ ಉಂಟೇ ರೋಮಾನಂದ
ಶ್ರೀಗಳನ್ನು ನೋಡಲು ಬಂದ ಭಕ್ತಾದಿಗಳ ಕ್ಯೂ ಸುಮಾರು ಹದಿನೈದು ಮೈಲಿ ಇತ್ತು
ಎಂದು ಪತ್ರಿಕೆಗಳು ಅಳೆದು ಬರೆದವು. ಕಡೆಗೊಂದು ದಿನ ಸ್ವಾಮಿಗಳು ಭಕ್ತಾದಿಗಳ
ಭರಾಟೆಯಲ್ಲಿ ಉಸಿರಾಡುವುದನ್ನು ಮರೆತರು, ಹೆಣವಾದರು.
ತಿಂಮನಿಗೆ ಆಶ್ಚರ್ಯ! ದೇವರು ಸಾಯುತ್ತಾನೆಯೇ ಎಂದು ಕೇಳಿದ.
“ಹಾಗೆಲ್ಲ ಕೇಳಬಾರದೋ ಮೂರ್ಖ, ಅವರು ಸಾಯುತ್ತಾರೇನೋ ಅವತಾರ
ಮುಗಿಸಿದ್ದಾರೆ ಅಷ್ಟೇ.”
ತಿಂಮನಿಗೆ ಸ್ವಾಮಿಗಳ ಅಶರೀರವಾಣಿ ಹೇಳಿತು 
“ನನ್ನ ನಿರ್ಗಮನದಿಂದ ಈ ಬಡ ಜಗತ್ತಿಗೆ ಪ್ರಳಯವಾಗುವ ಸಂಭವವಿದೆ. ಆ
ಮಹಾ ಗಂಡಾಂತರವನ್ನು ನೀನೇ ತಪ್ಪಿಸಬೇಕು.”
ತಿಂಮ ಕರ ಜೋಡಿಸಿ ನಿಂತ, ನಡುಗಿದ. ರೋಮಾನಂದಸ್ವಾಮಿಗಳ ಅಪ್ಪಣೆಗಾಗಿ
ಕಾದು ನಿಂತ.
“ನನ್ನ ತಲೆಬುರುಡೆ ಇಂಥ ಕಡೆ ಇದೆ. ನೀನು ಅದನ್ನು ತೆಗೆದುಕೊಂಡು ಎಲ್ಲಾ
ಊರಿಗೆ ಹೋಗು. ನಿತ್ಯವೂ ಮೂರು ಬಾರಿ ಪೂಜೆ ಆಗಬೇಕು. ಚಂದಾ ಶೇಖರಿಸಿ
ನನಗೊಂದು ಭವ್ಯವಾದ ದೇವಾಲಯವನ್ನು ಕಟ್ಟಿಸು.”
ತಿಂಮ ರಸ್ತೆಗಳಲ್ಲಿ ಸ್ವಾಮಿಗಳ ತಲೆಬುರುಡೆ ಇಟ್ಟುಕೊಂಡು ಹಣ ಸಂಗ್ರಹ
ಮಾಡಲು ಶುರು ಮಾಡಿದ. ಯಾವೊನೋ ಒಬ್ಜ ಬಂದು ಬುರುಡೆ ನೋಡಿ ಕೇಳಿದ 
“ಇದು ನಿಜವಾಗಲೂ ರೋಮಾನಂದ ಸ್ವಾಮೀಜಿಗಳ ಬುರುಡೆಯೇ”
“ಅನುಮಾನ ಯಾಕೆ ಸ್ವಾಮಿ”
“ಅವರ ತಲೆ ಇನ್ನೂ ದೊಡ್ಡದಿತ್ತಲ್ಲ, ಇದ್ಯಾಕೆ ಸಣ್ಣಗಿದೆ”
“ಇದು ಸ್ವಾಮಿಗಳಿನ್ನು ಚಿಕ್ಕವರಾಗಿದ್ದಾಗಿನ ಬುರುಡೆ” ಎಂದು ಥಟ್ಟನೆ ಹೇಳಿದ
ತಿಂಮ.
“ಹಾಗಾದ್ರೆ ಸರಿ” ಎಂದು ಹೇಳಿ ಹಣ ಹಾಕಿ ಅವನು ಮುಂದೆ ಹೋದ.
ಒಬ್ಪ ಜಾಣ ಬದುಕಲು ಎಷ್ಟು ಜನರನ್ನು ಮೂರ್ಖರನ್ನಾಗಿಸಬೇಕಾಗುತ್ತದೆ
ಎಂದುಕೊಳ್ಳುತ್ತಾ ಲಕ್ಷಾಧೀಶ್ವರ ತಿಂಮ ಮುಂದಿನ ಊರಿಗೆ ಹೊರಟ – ದೇವರ
ತಲೆಬುರುಡೆಯೊಂದಿಗೆ.
ಸ್ವಾಮಿಗಳ ಬಗ್ಗೆ ಕಿಡಿಕಾರುತ್ತಿದ್ದ ಬೀಚಿಯವರು ಅವರನ್ನು ಹೊತ್ತುಕೊಂಡು
ಮೆರವಣಿಗೆ ಮಾಡುತ್ತಿದ್ದುದ್ದನ್ನು ಧಿಕ್ಕರಿಸುತ್ತಿದ್ದರು. ನಾಲ್ಕು ಜನರ ಹೆಗಲ ಮೇಲೆ
ಸವಾರಿ ಮಾಡುವುದಕ್ಕೆ ಕೇವಲ ಹೆಣಕ್ಕೆ ಮಾತ್ರ ಅಧಿಕಾರ ಇದೆ, ಬದುಕಿರುವ ವ್ಯಕ್ತಿಗಳಿಗಲ್ಲ
ಎಂದು ಅವರು ಸಾಕಷ್ಟು ಸಲ ಹೇಳಿದ್ದುಂಟು. ಒಮ್ಮೆ ಸ್ವಾಮಿಯನ್ನು ನೋಡಲು
ಹೋಗಲೇಬೇಕಾದ ಸಂದರ್ಭ ಬಂದಾಗ ಬೇಗ ಸ್ನಾನ ಮಾಡಿ ಎಂದರು. ಸ್ವಾಮಿಗಳನ್ನು
ನೋಡಲು ಸ್ನಾನ ಯಾಕೆ ಮಾಡ್ಕೊಂಡು ಹೋಗಬೇಕು, ಹೇಗೂ ಅಲ್ಲಿಂದ ಬಂದ್ಮೇಲೆ
ಮತ್ತೆ ಸ್ನಾನ ಮಾಡ್ಬೇಕಾಗುತ್ತೆ, ಒಂದೇ ದಿನದಲ್ಲಿ ಎರಡೆರಡು ಬಾರಿ ಸ್ನಾನವೇಕೆ
ಎಂದು ವ್ಯಂಗ್ಯವಾಡಿದ್ದರು.
ಇಷ್ಟೆಲ್ಲ ನಾಸ್ತಿಕರಾದ ಬೀಚಿಯವರು ಇದ್ದಿದ್ದು ತಮ್ಮ ಆಪ್ತ ಗೆಳೆಯ
ಅ.ನ.ಕೃಷ್ಣರಾಯರ ಗರಡಿಯಲ್ಲಿ. ಅ.ನ.ಕೃ.ರವರು ಶುದ್ಧ ಆಸ್ತಿಕರು. ದೇವರ ಪರಮ
ಭಕ್ತರು. ದೇವರಿಗೆ ಪೂಜೆ ಮಾಡದೆ ಮನೆ ಬಿಡುತ್ತಿರಲಿಲ್ಲ. ತಮಗೆ ಬಿಡುವಿಲ್ಲವಾದರೆ
ಮನೆಯಲ್ಲಿನ ಹೆಣ್ಣು ಮಕ್ಕಳು ದೂಜೆ ಮಾಡಲೇಬೇಕೆಂಬುದು ಅವರ ಅಭಿಮತ.
ಅ.ನ.ಕೃ. ಜೊತೆ ಮೈಸೂರಿಗೆ ಹೋದ ತಕ್ಷಣ ಟ್ಯಾಕ್ಸಿ ಹಿಡಿದು ಚಾಮುಂಡಿ
ಬೆಟ್ಟಕ್ಕೆ ಹೋಗಬೇಕು, ಅಲ್ಲಿ ಹಣ್ಣು-ಕಾಯಿ ಪೂಜೆ ಮಾಡಿಸುವವರೆಗೂ ಬೀಚಿಯವರು
ಅವರ ಜೊತೆ ಇರಬೇಕಾಗಿತ್ತು. ಬೆಟ್ಟದಿಂದ ಇಳಿದರಾಯ್ತು, ಚಾಮುಂಡಿ ಬೆಟ್ಟದ
ಮೇಲೆ, ಬೀಚಿ ಭೂಮಿ ಮೇಲೆ.
ಅ.ನ.ಕೃ. ಜೀವನದಲ್ಲಿ ಕಷ್ಟವಾದಾಗ, ಬೇಸರವಾದಾಗ ಅಥವಾ ಆವೇಶವಾದಾಗ
ಅವರ ಭಾಷಣಗಳಲ್ಲಿ ರಾಜರಾಜೇಶ್ವರಿ, ಚಾಮುಂಡೇಶ್ವರಿ ಎಂಬ ಉದ್ಗಾರ ಅನೇಕ
ಸಲ ಬರುತ್ತಿತ್ತು.
ಹೀಗಾಗಿ ಬೀಚಿಯವರ ಮಸ್ತಕಗಳಲ್ಲಿ ಸಾಕಷ್ಟು ಕಡೆ ದೇವರು ಕಾಣಿಸಿಕೊಂಡಿದ್ದಾನೆ
ಆದರೆ ಬೀಚಿ ದೇವರನ್ನು ಲೇವಡಿ ಮಾಡುತ್ತಾ ಮೂಢನಂಬಿಕೆಗಳನ್ನು ಹೊರದೂಡಲು
ಯತ್ನಿಸಿದ್ದಾರೆ.
ಬೀಚಿ ಎಂಬ ಹೆಸರೇ ಬಹಳ ವಿಚಿತ್ರವಾದದ್ದು. ಪುರುಷೋತ್ತಮ ಷೂಚಿ
ಆದಂತೆ, ಭಾಸ್ಕರ ಬಾಚಿ ಆದಂತೆ, ಭೀಮಸೇನ ಬೀಚಿ ಆದರು. ಭೌತಿಕವಾಗಿ ತಂದೆ
ಶ್ರೀನಿವಾಸ್ ರಾಯರನ್ನು ಕಳೆದುಕೊಂಡು, ಹತ್ತನೇ ವಯಸ್ಸಿಲ್ಲಿ ತಾಯಿಯನ್ನು
ಕಳೆದುಕೊಂಡ ಬೀಚಿಯವರು ಬೆಳೆದಿದ್ದು ಅವರ ಸೋದರತ್ತೆಯ ಮನೆಯಲ್ಲಿ. ಮಾಧ್ವ
ಸಂಪ್ರದಾಯದ ಹಳೆಯ ಗೊಡ್ಡು ಸಂಪ್ರದಾಯಗಳನ್ನು ಹತ್ತಿರದಿಂದ ಕಂಡವರು.
ಅದರಲ್ಲೂ ಮಾಧ್ವ ಬ್ರಾಹ್ಮಣ ವಿಧವೆ ಎಂದರೆ ಸರ್ವಾಂಗ ವಿಧವೆ. ಕೇಶಮಂಡನ,
ಅಗ್ಗದ ಸೀರೆ, ಕುಪ್ಪಸ ತೊಡದೆ, ತಾಳಿ, ಕುಂಕುಮ, ಆಭರಣ ಯಾವುದೂ ಇಲ್ಲದೆ,
ಬಳೆ ಇಲ್ಲದೆ, ಹಣೆಗೆ ಇದ್ದಿಲು ಗೀಟು ಇಟ್ಟುಕೊಂಡ ಪಾಪದ ಹೆಣ್ಣು. ಇದು ಬೀಚಿಯವರ
ಮನಸ್ಸಿನಲ್ಲಿರುವ ತಾಯಿಯ ಚಿತ್ರ
ಆ ಕಾಲದಲ್ಲಿ ವಿಧವಾ ವಿವಾಹದ ಮಾತನ್ನು ಯಾರೂ ಆಡುವಂತಿರಲಿಲ್ಲ.
ಗಂಡ ಸತ್ತದ್ದು ಅವಳ ಪೂರ್ವಾರ್ಜಿತ ಕರ್ಮ. ಬ್ರಹ್ಮ ಅವಳ ಹಣೆಯಲ್ಲಿ ಹಾಗೆಯೇ
ಬರೆದಿದ್ದಾನೆ ಆದ್ದರಿಂದ ಹಾಗಾಯ್ತು ಎನ್ನುತ್ತಿದ್ದ ಆ ಜನ ಹೆಂಡತಿ ಸತ್ತವನ ಬಗ್ಗೆ
ಹೇಳುತ್ತಿದ್ದದ್ದೇ ಬೇರೆ. ಅವನಿಗೆ ಇನ್ನೊಂದು ಮತ್ತೊಂದು ಕಿರಿ ಹೆಂಡತಿಗಳು ಬರಲು
ಶಾಸ್ತ್ರೋಕ್ತವಾದ ಅವಕಾಶ! ಐವತ್ಮೂರು ವರ್ಷದ ಅವರ ಚಿಕ್ಕಪ್ಪ ಮೂರನೇ
ಮದುವೆಯಾಗಿ ಸುಖ ಪಟ್ಟರು. ಆದರೆ ಮೂವತ್ತೈದು ವರ್ಷಗಳೂ ಕಂಡಿಲ್ಲದ
ಬೀಚಿಯವರ ತಾಯಿ ವಿಧವೆಯ ಬೋರ್ಡನ್ನು ಹಣೆಗೆ ಕಟ್ಟಿಕೊಂಡೇ ಸತ್ತಳು
ತಾಯಿ ಮಾಡಿದ ಪಾಪವೇನು ಚಿಕ್ಕಪ್ಪ ಮಾಡಿದ ಪುಣ್ಯವೇನು ಪ್ರಾಯಶಃ ಹೆಣ್ಣಾಗಿ
ಹುಟ್ಟಿದ್ದೇ ನಮ್ಮ ತಾಯಿ ಮಾಡಿದ ಮಹಾಪಾಪವಿರಬಹುದೆಂದು ಯೋಚಿಸಿ
ಬೀಚಿಯವರು ಬೇಸರ ಪಡುತ್ತಿದ್ದರು.
ಒಂದು ವೇಳೆ ವಿಧವಾ ವಿವಾಹಕ್ಕೆ ಪರವಾನಗಿ ಇದ್ದಿದ್ದರೆ ಬೀಚಿಯವರ ತಾಯಿ
ಇನ್ನೊಬ್ಪನನ್ನು ಮದುವೆಯಾಗುತ್ತಿದ್ದರೋ ಏನೋ ಎಂಬ ಪ್ರಶ್ನೆ ಅನೇಕ ಸಲ ಅವರನ್ನು
ಕಾಡಿದೆ. ಆಕೆ ವಿಪರೀತ ಮಡಿ. ಆಚಾರ್ಯರ ಮಗಳಾಗಿ ಹುಟ್ಟಿದ್ದೇ ತಪ್ಪಾಗಿತ್ತು. ಈ
ಮಡಿ, ಮೈಲಿಗೆ, ದೇವರ ಬಗ್ಗೆ ಬೀಚಿಯವರು ಸಿಡಿದು ಬೀಳಲು ಪ್ರಾಯಶಃ ಅವರ
ಬಾಲ್ಯದ ಈ ನನಪುಗಳು ಕಾರಣವಾಗಿರಬಹುದು. ದೇವರ ಹೆಸರಿನಲ್ಲಿ ನಡೆಯುತ್ತಿದ್ದ
ಅವ್ಯವಹಾರಗಳು, ಮೋಸ, ದಗಾ, ವಂಚನೆ, ಸೂಳೆಗಾರಿಕೆ ಮೊದಲಾದ ರಾಕ್ಷಸೀ
ಸಂಪ್ರದಾಯಗಳಿಂದ ಬೀಚಿಯವರು ನಾಸ್ತಿಕರಾದರು ಎನ್ನಬಹುದು.
                                                                                                            ಮೇ 2008
ಎಂ.ಎಸ್. ಪಾಪ್ ಸಿಂಗ್ – ಸಾರ್ಥಕ ಜೀವನ
ಚಿನ್ನದ ಬೀಡಾದ ಕೋಲಾರ ಜಿಲ್ಲೆಯ ಮಾಲೂರಿನಲ್ಲಿ. ದಿನಾಂಕ 23-9-78ರಂದು
ಒಂದು ಅವರೂಪದ ಸನ್ಮಾನ ಕಾರ್ಯಕ್ರಮವನ್ನು ಹಿರಿಯ ವಿದ್ಯಾರ್ಥಿಗಳು
ಏರ್ಪಡಿಸಿದ್ದರು. ಅರವತ್ತು ವಸಂತಗಳು ತುಂಬಿದ ಎಂ.ಎಸ್.ಪಾಪ್ಸಿಂಗ್ ಮಾಸ್ತರಿಗೆ
ಸನ್ಮಾನ ಹಾಗೂ ನಿಧಿ ಅರ್ಪಣೆ ಸಮಾರಂಭ. ಅಧಕ್ಷತೆಗೆ ಪ್ರೊ.ಎಂ ಗೋಪಾಲಕೃಷ್ಣ
ಅಡಿಗರು, ಆಶೀರ್ವಚನ ನೀಡಲು ಶ್ರೀ ಎಂ.ಪಿ.ಎಲ್. ಶಾಸ್ತ್ರಿಗಳು ಹಾಗೂ ಸ್ಮರಣ
ಸಂಚಿಕೆ ಬಿಡುಗಡೆ ಮಾಡಲು ಶ್ರೀಮತಿ ಬಿ. ಜಯಮ್ಮ ಮಾಲೂರಿಗೆ ಬಂದಿದ್ದರು.
ಮಾಲೂರು ತಾಲ್ಲೂಕಿನಲ್ಲಿ ಮಾಸ್ತರು ಎಂದರೆ ಎಂ.ಎಸ್.ಪಾಪ್ಸಿಂಗ್ ಎನ್ನುವ
ಮಟ್ಟಕ್ಕೆ ಅವರು ಹೆಸರು ಮಾಡಿದ್ದರು. ಅವರ ಬೆತ್ತದ ರುಚಿಯನ್ನು ತಿನ್ನದೇ ಇರುವ
ವಿದ್ಯಾರ್ಥಿಯೇ ಇಲ್ಲ. ಅವರ ಬೆತ್ತ ಶ್ರೀಕೃಷ್ಣನ ಚ್ರಕ ಇದ್ದಂತೆ. ಅನಿವಾರ್ಯ ಆದಾಗ
ಮಾತ್ರ ಬೆತ್ತ ಕೆಲಸ ಮಾಡುತ್ತಿತ್ತು. ಆ ಏಟು ಕೇವಲ ಚಿಕಿತ್ಸಕ, ಆದರೆ ‘ಅಂತಿಂಥ
ಏಟು ಅದು ಅಲ್ಲ, ಅದರಂಧ ಏಟು ಇನ್ನಿಲ್ಲ.’ ಎಂಬುದನ್ನು ತಿಂದವನೇ ಬಲ್ಲ.
ಅದು ಮೈ ಮೇಲೆ ಬಾಸುಂಡೆ ಎಬ್ಬಿಸಿದರೂ ನಮ್ಮ ಮನಸ್ಸಗೆ ಮಾತ್ರ ನೋವುಂಟು
ಮಾಡುತ್ತಿರಲಿಲ್ಲ.
ಮಿಡ್ಲ್ ಸ್ಕೂಲ್ನಲ್ಲಿ ಇಂಗ್ಲಿಷ್ ಬೋಧಿಸಲು ಎಂ.ಎಸ್. ಪಾಪ್ಸಿಂಗ್ ಮಾಸ್ತರು
ಬರುತ್ತಾರೆ ಎಂಬ ವಿಷಯ ನಮಗೆ ನಡುಕ ಉಂಟು ಮಾಡುತ್ತಿತ್ತು. ಪ್ರತಿಯೊಬ್ಪ
ವಿದ್ಯಾರ್ಥಿಯ ಬೌದ್ಧಿಕ ಮಟ್ಟವನ್ನು ಅಳೆದು, ಯಾವ ರೀತಿ ಪಾಠ ಹೇಳಿ ಕೊಡಬೇಕು
ಎಂಬುದನ್ನು ಮಾಸ್ತರು ಅರ್ಥ ಮಾಡಿಕೊಂಡಿದ್ದರು. ಒಮ್ಮೆ ಅವರು ಪಾಠ ಮಾಡಿದರೆ
ಜೀವನದಲ್ಲಿ ಮರೆಯಲು ಸಾಧ್ಯವೇ ಇಲ್ಲ. ಶಾಲೆಯಲ್ಲಿ ಅವರು ಎಷ್ಟು ಕಠಿಣವೋ
ಹೊರಗಡೆ ಅಷ್ಟೇ ಮೃದು. ಶ್ರೇಷ್ಠ ವಾಲಿಬಾಲ್ ಆಟಗಾರರಾಗಿದ್ದ ಶ್ರೀ ಎಂ.ಎಸ್.
ಪಾಪ್ಸಿಂಗ್ ವಿದ್ಯಾರ್ಥಿಗಳಿಗೆ ಪಾಠದ ಜೊತೆ ನಾಟಕ, ಕಲೆ, ಕ್ರೀಡೆಗಳನ್ನೂ
ಕಲಿಸುತ್ತಿದ್ದರು.
1939ರಲ್ಲಿ ಷಾಪ್ಸಿಂಗ್ ಅವರು ಮಾಧ್ಯಮಿಕ ಶಾಲೆಯ ಉಪಾಧ್ಯಾಯರಾಗಿ
ಕೆಲಸಕ್ಕೆ ಸೇರಿದವರು ಮಕ್ಕಳಲ್ಲಿರುವ ಆಸಕ್ತಿ , ಪ್ರತಿಭೆ ಮುಂತಾದವುಗಳನ್ನು ಗಮನಿಸಿ
ಅವುಗಳಿಗೆ ಸೂಕ್ತ ಪ್ರೋತ್ಸಾಹ ನೀಡಿ, ಮಕ್ಕಳನ್ನು ಶ್ರೇಷ್ಠ ವಕ್ತಿಗಳನ್ನಾಗಿ ರೂಪಿಸುವುದು
ಉಪಾಧ್ಯಾಯರ ಕರ್ತವ್ಯ ಎಂದು ಜಿ.ಪಿ. ರಾಜರತ್ನಂ ಕಳಿಸಿಕೊಟ್ಟ ಸಂದೇಶದಲ್ಲಿ
ತಿಳಿಸಿದ್ದಾರೆ.
A poor teacher complains
An average teacher explains
A good teacher teaches ;
A great teacher inspires.

 

ಇಂಗ್ಲಿಷ್ ಗ್ರಾಮರ್ ಹೇಳಿಕೊಡುವಾಗ 3rd Person singular ko S lagana
ಎಂಬ ಸೂತ್ರವನ್ನು ಎಂ.ಎಸ್.ಪಿ. ಹೇಳಿಕೊಟ್ಟಿದ್ದು ಇಂದೂ ನೆನಪಿದೆ. He walks,
She comes, ಎಂಬ ವಾಕ್ಯಗಳಲ್ಲಿ S ಅನ್ನು ಯಾವಾಗ ಲಗಾಯಿಸಬೇಕು, ಅದು
3rd Person ಆಗಿದ್ದರೆ ಮಾತ್ರ ಸೇರಿಸಬೇಕು ಎಂಬುದನ್ನು ನಾವು ಎಂದಿಗೂ
ಮರೆಯುವಂತಿಲ್ಲ. ಇದೇ ರೀತಿ ಹತ್ತಾರು ತಮಾಷೆಯ ಸೂತ್ರಗಳನ್ನೂ ನಮಗೆ
ತಿಳಿಸಿದ್ದಾರೆ.
ಒಮ್ಮೆ ಶಾಲೆಯಲ್ಲಿ ಹುಡುಗನೊಬ್ಬ ಸರ, ಆಲೂಗಡ್ಡೆ ಎನ್ನಲು ಇಂಗ್ಲಿಷ್ನಲ್ಲಿ
ಏನೆಂದು ಹೇಳುತ್ತೇವೆ ಎಂದು ಕೇಳಿದ. ಮಾಸ್ತರು ಪೊಟೆಟೋ ಎಂದರು. ಹುಡುಗರ
ಕೀಟಲೆ ಶುರುವಾಯ್ತು. ಮತ್ತೊಬ್ಬ ಈರುಳ್ಳಿ ಕೇಳಿದ. ಇನ್ನೊಬ್ಬ ಮೆಣಸಿನಕಾಯಿ
ಎಂದ. ಮಾಸ್ತರು ಎಲ್ಲಕ್ಕೂ ಇಂಗ್ಲಿಷ್ನಲ್ಲಿ ಅರ್ಥಗಳನ್ನು ಹೇಳುತ್ತಾ ಹೋದರು.
ಮಕ್ಕಳಿಗೆ ಇದು ಮೋಜಾಗಿ ವರಿಣಮಿಸಿತು. ಮತ್ತೊಬ್ಬ ಬೆಂಡೇಕಾಯಿ
ಎಂದರೆ ಏನು ಸಾರ್ ಎಂದ, ಲೇಡೀಸ್ ಫಿಂಗರ್ ಎಂದರು. ಜಂಟ್ಸ್ ಫಿಂಗರ್
ಇರೋಲ್ಲವಾ ಸಾರ್ ಎಂದ. ಆಮೇಲೆ ಗೊತ್ತಾಗುತ್ತೆ ಹೇಳ್ತೀನಿ ಎಂದರು. ಎಲ್ಲಾ
ತರಕಾರಿಗಳೂ ಮುಗಿದ ಮೇಲೆ ಮಾಸ್ತರು ಮೇಲೆದ್ದರು. ಯಾವ ವಿದ್ಯಾರ್ಥಿ ಯಾವ
ತರಕಾರಿಯನ್ನು ಕೇಳಿ ತಿಳಿದುಕೊಂಡಿದ್ದನೋ ಅವನಿಗೆ ಮತ್ತೆ ಅದೇ ಪ್ರಶ್ನೆ ಹಾಕಿದರು.
ಕುಂಬಳಕಾಯಿ ಎನ್ನಲು ಇಂಗ್ಲಿಷ್ನಲ್ಲಿ ಏನು ಹೇಳುತ್ತೇವೆ ಅವನು ಹೇಳಲಿಲ್ಲ. ಕೈ
ಮುರಿಯುವಂತೆ ಹೊಡೆತ. ಇಡೀ ಶಾಲೆಗೆ ಬೆತ್ತದ ರುಚಿ ಸಿಕ್ಕಿತು. ಕೇಳುವುದು
ತಪ್ಪಲ್ಲ, ಹೇಳಿದ್ದನ್ನು ಆಸಕ್ತಿಯಿಂದ ಕೇಳಿ, ಕಲಿತುಕೊಳ್ಳಬೇಕು. ಕೇಳಿದ್ದು ನೆನಪಿಟ್ಟು
ಕೊಳ್ಳಬೇಕು, ಬರೆದಿಟ್ಟುಕೊಳ್ಳಬೇಕು ಎಂಬುದು ಅರ್ಥವಾಯಿತು. ನಮಗೆ ತದುಕುವ
ಮೂಲಕ ಬದುಕು ಕಲಿಸಿದರು.
ಎಂ.ಎಸ್.ಪಾಪ್ಸಿಂಗ್ ಅವರಿಗೆ ಅರವತ್ತು ವರ್ಷ ತುಂಬಿದಾಗ ಸನ್ಮಾನ
ಮಾಡುತ್ತಿದ್ದೇವೆ. ಎಂಬ ವಿಷಯ ಕೆಲವು ಗಣ್ಯರಿಗೆ ತಿಳಿಸಿದಾಗ ಅವರು ನೀಡಿದ
ಸಂದೇಶ, ‘ಕಲಾಕುಸುಮ’ ಸ್ಮರಣ ಸಂಚಿಕೆಯಲ್ಲಿ ಪ್ರಕಟವಾಗಿದೆ.
ಕುವೆಂಪು  “ಅಧ್ಯಾಪಕ ಕಲಾವಿದರೊಬ್ಪರಿಗೆ ನೀವು ಮಾಡುತ್ತಿರುವ ಸನ್ಮಾನ
ಸರಸ್ವತಿ ಪೂಜೆ ಎಂದೇ ನಾನು ಭಾವಿಸುತ್ತೇನೆ. ಪಾಪ್ಸಿಂಗ್ ರಂತಹ ಆದರ್ಶ
ಅಧ್ಯಾಪಕರನ್ನು ಗುರುತಿಸುವ, ಪ್ರೋತ್ಸಾಹಿಸುವ ಈ ಸಮಾರಂಭ ಅನುಕರಣೀಯ.”
ವಿ.ಕೃ. ಗೋಕಾಕ್  “ಒಳ್ಳೆ ಶಿಕ್ಷರು ಇದ್ದಲ್ಲೆಲ್ಲಾ ನನ್ನ ಅಭಿನಂದನೆ, ನಮನಗಳಿವೆ.
ಏಕೆಂದರೆ ಅಂತಹವರ ಉಪ್ಪುOಡ ಮೇಲೆ ವ್ಯಕ್ತಿಯ, ಸಮಾಜದ ಪ್ರಗತಿ ಸಾಧ್ಯ.”
ಪ್ರೊ ಜಿ. ವೆಂಕಟಸುಬ್ಬಯ್ಯ  “ಶ್ರೀ ಷಾಪ್ಸಿಂಗ್ ಅವರು ಅತ್ಯುತ್ತಮ
ಉಪಾಧ್ಯಾಯರು ಎಂದು ಲೋಕ ಕಲ್ಯಾಣ ನಿರತರೆಂದು, ವಿದ್ಯಾರ್ಥಿ ಜನಪ್ರಿಯರೆಂದು
ಕೇಳಿದ್ದೇನೆ. ಅಂತಹವರನ್ನು ಗೌರವಿಸುವುದು ಕಿರಿಯರ ಜೀವನಕ್ಕೆ ಮಾರ್ಗದರ್ಶನ
ವಾಗುತ್ತದೆ.”
ಸನ್ಮಾನ ಕಾರ್ಯ್ರಕಮ ಅವಿಸ್ಮರಣೀಯವಾಗಿ ಮೂಡಿ ಬಂದಿತು. ವಿದ್ಯಾರ್ಥಿಗಳು
ಅವರಿಗೆ ನಿಧಿ ಅರ್ಪಿಸಿದರು. ಅದಕ್ಕೆ ಇನ್ನಷ್ಟು ಹಣ ಹಾಕಿದ ಮಾಸ್ತರು ವಿದ್ಯಾರ್ಥಿಗಳಿಗೇ
ವಾಪಸ್ ನೀಡಿ ‘ಸಾರ್ಥಕ ಜೀವನ ಸಮಿತಿ’ ಎಂಬ ಸಂಸ್ಥೆಗೆ ಬುನಾದಿ ಹಾಕಿದರು.
ಈ ಸಂಸ್ಥೆಯ ವತಿಯಿಂದ ಅನೇಕ ಉತ್ತಮ ಕಾರ್ಯ್ರಕಮಗಳು ನಡೆಯುತ್ತಿವೆ.
ಮೊಟ್ಟ ಮೊದಲ ಬಾರಿಗೆ ಚಿನ್ಮಯ ಮಿಷನ್ ನವರಿಂದ ‘ಗೀತಾ ಜ್ಞಾನ ಯಜ್ಞ’ವನ್ನು
ನಾವು ಮಾಲೂರಿಗೆ ಪರಿಚಯಿಸಿದೆವು.
ಇಂದು ಮಾಸ್ತರು ನಮ್ಮೊಂದಿಗಿಲ್ಲ. ಆದರೆ ನಿರಂತರವಾಗಿ ಜ್ಞಾನ ದಾಸೋಹ
ನಡೆಯಲು ನಮ್ಮ ಮಾಸ್ತರು ಕಾರಣವಾಗಿದ್ದಾರೆ ಎಂಬುದು ಅಭಿಮಾನದ ಸಂಗತಿ.
                                                                                                      ಆಗಸ್ಟ್ 2009
ಮರೆತೆಲ್ಲಾ ನಕ್ಕುಬಿಡಿ
ನಗೆ ಎಂಬುದು ಮನಸ್ಸಿಗೆ ಒಂದು ರಕ್ಷಾಕವಚ. ಮನಸ್ಸಲ್ಲಿ ಹಾಸ್ಯದ ತೆಳುಪೊರೆ
ತೇಲಿ ಬಂದಾಗ ಮುಖದ ಮೇಲೆ ಮಂದಹಾಸ ಮೂಡುತ್ತದೆ. ಹೃದಯ ಅರಳುತ್ತದೆ.
ನೋವನ್ನು ಮರೆಸುತ್ತದೆ. ಆದರೆ ಎಷ್ಟೋ ಮಂದಿಗೆ ಕಹಿ ಘಟನೆಗಳೇ ಹೆಚ್ಚು
ನೆನಪಿರುತ್ತವೆ. ಏನನ್ನು ಮರೆಯಬೇಕೋ ಅದನ್ನು ಮರೆಯುವುದಿಲ್ಲ. ಮರೆಯಬೇಕಾದ
ಐಟಮ್ಮುಗಳನ್ನು ಪ್ರತಿನಿತ್ಯ ನೆನಪು ಮಾಡಿಕೊಳ್ಳುತ್ತಿರುವುದೇ ಇದಕ್ಕೆ ಕಾರಣ. ಜೀವನ
ಸುಂದರ ಸ್ವಪ್ನಪೂ ಅಲ್ಲ, ಕಹಿ ಬೇವೂ ಅಲ್ಲ. ಅದು ಬೇವು ಬೆಲ್ಲದ ಮಿಶ್ರಣ
ಇದ್ದಂತೆ. ಅಲ್ಲಿ ಸಿಹಿ ಇದೆ, ಕಹಿ ಇದೆ. ಅಳು ಇದೆ, ನಗು ಇದೆ. ಎಲ್ಲಾ ಮರೆತು
ಒಮ್ಮೆ ನಕ್ಕುಬಿಟ್ಟರೆ ಹೃದಯ ಹಗುರವಾಗುತ್ತದೆ. ಅಷ್ಟೇಅಲ್ಲ. ನಗೆಯಿಂದ ನಮ್ಮ
ಸುತ್ತಲಿರುವ ಜನಕ್ಕೆ ಖುಷಿಯಾಗುತ್ತದೆ. ನಗೆಗೆ ಸಂಬಂಧಿಸಿದಂತೆ ಕೆಲವು
ಉದಾಹರಣೆಗಳನ್ನು ನೋಡೋಣ.
ನನ್ನ ಗೆಳೆಯ ವಿಶ್ವ ಅಭಯಾರಣ್ಯಕ್ಕೆ ಹೆಂಡತಿ ಜೊತೆಗೆ ಹೋಗಿದ್ದ ಅನುಭವವನ್ನು
ಹಂಚಿಕೊಳ್ಳುತ್ತಿದ್ದ.
“ಕಾಡಲ್ಲಿ ಕಾರು ಓಡಿಸ್ತಾ ಇದ್ನಪ್ಪಾ, ಪಕ್ಕದಲ್ಲಿ ಹೆಂಡತಿ ಇದ್ದಳು. ದಾರಿಗೆ
ಅಡ್ಡವಾಗಿ ಒಂದು ಸಿಂಹ ಬಂದುಬಿಡ್ತು. ನನ್ನ ಕೈ ನಡುಗೋಕೆ ಶುರುವಾಯ್ತು.
ಸ್ಟೇರಿಂಗ್ ಮೇಲೆ ಕಂಟ್ರೋಲ್ ತಪ್ತು…”
“ಅಯ್ಯೋ ದೇವರೆ, ಆಗೇನು ಮಾಡಿದೆ” ಎಂದು ಗೆಳೆಯ ಕೇಳಿದ.
“ಇನ್ನೇನು ಮಾಡೋದು, ಕಾರು ಓಡಿಸೋಕೆ ನನ್ನ ಕೈಲಿ ಆಗ್ಲಿಲ್ಲ… ನನ್ನ ಹೆಂಡ್ತಿ
ಕೈಗೆ ಸ್ಟೇರಿಂಗ್ ಕೊಟ್ಟೆ… ಆಕೆ ಬಂದಷ್ಟು ಡ್ರೈವ್ ಮಾಡಿದಳು.”
“ಆಮೇಲೇನಾಯ್ತು”
“ಆಮೇಲೆ ಇನ್ನೇನು ನನ್ನ ಹೆಂಡತಿಯ ಡ್ರೈವಿಂಗ್ ಕಂಡು ಸಿಂಹ ವರಾರಿ…”
ಗಂಭೀರವಾದ ವಿಷಯಕ್ಕೂ ಸಹ ಹಾಸ್ಯ ಬೆರೆಸಿ ಕಥೆ ಹೇಳುವುದನ್ನು ನಾವಿಲ್ಲಿ
ಕಾಣಬಹುದು. ಇನ್ನು ಹೈವೇಗಳಲ್ಲಿ, ಓವರ್ ಬ್ರಿಜ್ಜುಗಳ ಮೇಲೆ ರಾತ್ರಿವೇಳೆ ನಡೆಯುವ
ದರೋಡೆಯ ಅನುಭವ ಕೇಳಿ
ವ್ಯಕ್ತಿಯೊಬ್ಬ ಬ್ರಿಜ್ ಮೇಲೆ ರಾತ್ರಿ ಹತ್ತು ಘಂಟೆ ಸಮಯಕ್ಕೆ ಬರುತ್ತಿದ್ದಾಗ ಕಳ್ಳ
ತಡೆದ… ‘ತೆಗೀ, ವಾಚು, ಉಂಗುರ ಎಲ್ಲವನ್ನೂ ಕೊಡಿಲ್ಲಿ’ ಎಂದು ಚೂರಿ ತೋರಿಸಿ
ಕಿತ್ತುಕೊಂಡ. ಈ ದುಃಖವನ್ನು ವ್ಯಕ್ತಿ ಹಂಚಿಕೊಂಡಾಗ ಗೆಳೆಯ ಕೇಳಿದ
“ಆದರೆ ನಿನ್ನ ಹತ್ರ ಪಿಸ್ತೂಲು ಇತ್ತಲ್ಲಾ”
“ಇತ್ತಪ್ತಾ, ಆ ಪಿಸ್ತೂಲನ್ನು ತೆಗೆದರೆ ಅದನ್ನೂ ಕಿತ್ಕೋತಾನೆ ಅಂತ ಬಚ್ಚಿಟ್ಟಿದ್ದೆ”
ಎಂದು ವ್ಯಕ್ತಿ ಹೇಳಿದ.
ಹೊಸದಾಗಿ ಮದುವೆಯಾದ ಗಂಡು ಹೆಣ್ಣಿಗೆ ಏನು ಉಡುಗೊರೆ ಕೊಡಬಹುದು
“ಗಂಡಿಗೆ ಟೀವಿ ಕೊಟ್ಟೆ ಹೆಣ್ಣಿಗೆ ರಿಮೋಟ್ ಕಂಟ್ರೋಲ್ ಕೊಟ್ಟೆ” ಎಂದು ವಿಶ್ವ ಹೇಳಿದ
“ಅರೇ, ಟೀವಿ ಹತ್ತು ಸಾವಿರ ರೂಪಾಯಿ, ರಿಮೋಟ್ ಬರೀ ಐನೂರು
ರೂಪಾಯಿ… ಈ ತಾರತಮ್ಯ ಸರಿಯಾ” ಎಂದಾಗ,
“ಇಲ್ಲಾ, ರಿಮೋಟ್ ಕಂಟ್ರೋಲ್ ಯಾವಾಗ್ಲೂ ಹೆಣ್ಣಿನ ಕೈಲೇ ಇರುತ್ತಲ್ಲಾ”
ಎಂಬ ಉತ್ತರ ಬಂತು
ನಗೆಯಲ್ಲಿ ಎರಡು ಬಗೆ ಇದೆ. ಒಂದು ಕೊಲ್ಲುವ ನಗೆ. ಮತ್ತೊಂದು ಕಾಯುವ
ನಗೆ. ಈ ಎರಡು ನಗೆಗಳಲ್ಲಿ ಒಂದು ವಿಷವಾದರೆ, ಮತ್ತೊಂದು ಅಮೃತ.
ಎಲ್ಲರೊಂದಿಗೂ ನಾವು ಹಾಸ್ಯವನ್ನು ಹಂಚಿಕೊಂಡರೆ ನೋವನ್ನು ಮರೆಯಬಹುದು.
ಸಂತೋಷವನ್ನು ಹೆಚ್ಚಿಸಿಕೊಳ್ಳಬಹುದು.
ಸತ್ತವ್ಯಕ್ತಿ ತನ್ನ, ಕರ್ಮಾನುಸಾರ ಸ್ವರ್ಗ ಅಥವಾ ನರಕಕ್ಕೆ ಹೋಗುತ್ತಾನೆ ಎಂಬ
ಮಾತು ರೂಢಿಯಲ್ಲಿದೆ. ಯಾರೇ ಸತ್ತರೂ ನಾವು ಸ್ವರ್ಗವಾಸಿ, ವೈಕುಂಠವಾಸಿ
ಎಂದು ಹೇಳುವುದುಂಟು. ಹೋದವರು ಜಾಗ ಸೇರಿ ಅಲ್ಲಿಂದ ಉತ್ತರ
ಬರೆಯಲಾಗದಿದ್ದರೂ ಆತ ಇಂಥಾ ಕಡೆಯೇ ಇದ್ದಾನೆಂದು ಖಚಿತವಾಗಿ ನಾವು
ಊಹಿಸಿ ಹೇಳುತ್ತೇವೆ. ಇದೇ ರೀತಿ ಒಬ್ಬ ಸತ್ತು ಸ್ವರ್ಗ ಸೇರಿದ್ದ. ಹೋಗಿ ಸ್ವರ್ಗದ
ಬಾಗಿಲು ತಟ್ಟಿದ. ಅಪ್ಸರೆಯೊಬ್ಪಳು ಮುಗುಳ್ನಕ್ಕು ಬಾಗಿಲು ತೆಗೆದಳು ವ್ಯಕ್ತಿಯನ್ನು
ನೋಡಿ ಆಶ್ಚರ್ಯ ಪಟ್ಟಳು.
“ನೀವು ಅಪ್ಸರೆ ಆಲ್ವಾ” ಸಿನಿಮಾಗಳಲ್ಲಿ ಸುಂದರಿಯರನ್ನು ಕಂಡಿದ್ದ ಆತ
ಆಕೆಯನ್ನು ಗುರುತು ಹಿಡಿದೇ ಬಿಟ್ಟ…
ಹೌದು ನಾನು ಅಪ್ಸರೆ, ಇಷ್ಟು ಬೇಗ ಹೇಗೆ ಬಂದ್ರಿ ಇನ್ನೂ ನಿಮಗೆ ಟೈಮಿತ್ತಲ್ವಾ”
ಎಂದಾಗ,
“ಇಲ್ಲಾ, ನಮ್ಮ ಡಾಕ್ಟರು ನಿಮ್ಮನ್ನು ನೋಡೋಕೆ ಬೇಗ ಕಳಿಸಿಕೊಟ್ಟರು…”
ಎಂದು ಆತ ನಕ್ಕಾಗ ಅಪ್ಸರೆಗೂ ನಗು ಬಂದಿರಬೇಕು
ಟಿ.ಪಿ. ಕೈಲಾಸಂ ಅವರು ತಮ್ಮ ನಾಟಕವೊಂದರಲ್ಲಿ ತನ್ನ ಪುಟ್ಟ ಮಗನ
ಪ್ರತಾಪವನ್ನು ಕೊಚ್ಚಿಕೊಳ್ಳುತ್ತಾರೆ.
“ನನ್ನ ಮಗ ಶಾಲೆಗೇ ಬ್ರಿಲಿಯೆಂಟು. ಮೊನ್ನೆ ಗೋಲ್ಡ್ ಮೆಡಲನ್ನು ಆಲ್ಮೋಸ್ಟ್
ಹೊಡ್ಕೊಂಡು ಬಂದೇ ಬಿಟ್ಟಿದ್ದ…” ಕೇಳುತ್ತಿದ್ದ ಗೆಳೆಯರಿಗೆ ಖುಷಿಯಾಗುತ್ತದೆ.
“ಅರೇ, ಹೌದಾ ಯಾವಾಗ ಹೇಗೆ ಸಿಕ್ತು ಮೆಡಲು” ಎಂದು ಕೇಳಿದಾಗ..
“ಪ್ರೈಸ್ ಡಿಸ್ಟ್ರಿಬ್ಯೂಷನ್ನು ಫಂಕ್ಷನ್ನಲ್ಲಿ ಯಾರಿಗೋ ಕೊಡಬೇಕು ಅಂತ ಟೇಬಲ್
ಮೇಲೆ ಮೆಡಲು ಇಟ್ಟಿದ್ದರು, ಅಷ್ಟರಲ್ಲಿ ನನ್ನ ಮಗ ಸೈಡಿOದ ಹೋಗಿ ಟಕ್ ಅಂತ
ಎಗರಿಸಿದ…” ಇದನ್ನ ಗಮನಿಸಿದ ಹೆಡ್ಮಾಸ್ಟರು ಅವನಿಗೆ ತದುಕಿ ಮೆಡಲ್ನ ವಾಪಸ್
ಪಡೆದು ಅಲ್ಲಿಟ್ಟರು ಸ್ವಲ್ಪದರಲ್ಲಿ ಮೆಡಲ್ ಮಿಸ್ಸಾಯ್ತು…” ಎನ್ನುವ ಅರ್ಥದಲ್ಲಿ ದೃಶ್ಯವಿದೆ.
ನಾಟಕದ ಈ ಪ್ರಸಂಗವನ್ನು ಜೋಕಾಗಿ ಪರಿವರ್ತಿಸಬಹುದು.
ಗಂಡನೊಬ್ಬ ತನ್ನ ಹೆಂಡತಿಗಾಗಿ ಚಿನ್ನದ ಸರವನ್ನು ತಂದುಕೊಟ್ಟ.
“ಅಬ್ಪಾ ,ಓಡಿ, ಓಡಿ, ಓಡಿದ್ದಕ್ಕೆ ನನಗೆ ಈ ಸರ ಸಿಕ್ತು…” ಗಂಡ ಹೇಳಿದ…
“ಹೌದಾ ನಿಮ್ಮ ಜೊತೆ ಇನ್ನೂ ಎಷ್ಟು ಮಂದಿ ಓಡಿದರು” ಎಂದು ಆಕೆ
ಕುತೂಹಲದಿಂದ ಕೇಳಿದರು
“ನನ್ನ ಜೊತೆ ಇಬ್ಪರು ಪೋಲೀಸರು, ಚೈನ್ ಕಳೆದುಕೊಂಡ ಗಂಡ, ನಾಲ್ಕು
ಜನ ಸಾರ್ವಜನಿರೂ ಓಡಿದರು… ಯಾರಿಗೂ ಸಿಗದೆ ತಪ್ಪಿಸಿಕೊಂಡು ಬಂದೆ”
ಎಂದಾಗ ತನ್ನಗಂಡ ಕಳ್ಳ ಎಂಬುದು ಆಕೆಗೆ ಅರಿವಾಯಿತು.
ಹಾಸ್ಯವೆಂದರೆ ಏನಂಬುದನ್ನು ವಿವರಣೆಯಿಂದ ತಿಳಿದುಕೊಳ್ಳುವುದಕ್ಕಿOಥ
ಅದನ್ನು ಅನುಭವಿಸಿಯೇ ಅರಿತು ಕೊಳ್ಳಬೇಕು. ನುಡಿ ಕಿಡಿಗಳ ಸಿಂಗಾರದಲ್ಲಿ,
ಹೊಸ ಹೊಸ ಹೋಲಿಕೆಗಳಲ್ಲಿ, ಅಣಕು ಮಾತುಗಳಲ್ಲಿ, ಚುರುಕಾದ ಉತ್ತರಗಳಲ್ಲಿ
ವಿಚಿತ್ರ ವಿವರಣೆಯಲ್ಲಿ, ಅಸಂಬದ್ಧ ವಾದ-ವಿವಾದಗಳಲ್ಲಿ, ಅಡ್ಡ ಮಾತುಗಳಲ್ಲಿ,
ಅಂಕಿ-ಅಂಶದ ಅತಿಶಯೋಕ್ತಿಯಲ್ಲಿ ಹಾಸ್ಯ ತನಗೆ ತಾನೇ ಮೂಡಿ ಬರುತ್ತದೆ.