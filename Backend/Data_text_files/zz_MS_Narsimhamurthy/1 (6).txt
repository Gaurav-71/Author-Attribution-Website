ಶರಣೆ ದಾನಮ್ಮ - Sharane Danamma
ಶರಣೆ ದಾನಮ್ಮ
ತಾಯಿ ಶಿರಸಮ್ಮ ಬೆಳಿಗ್ಗೆ ಎದ್ದಾಗ ಮನೆ ಎಂದಿನಂತೆ
ಇರಲಿಲ್ಲ. ಈ ವೇಳೆಗಾಗಲೇ ತನ್ನ ಮಗಳಾದ ಲಿಂಗಮ್ಮ
ದೇವರ ಪಾತ್ರೆಗಳನ್ನು ಬೆಳಗುವ ಸದ್ದಾಗಬೇಕಿತ್ತು, ಶಿವಪೂಜೆಗೆ
ಹೂವು, ಹಣ್ಣುಗಳನ್ನು ಸಿದ್ಧ ಮಾಡಿಕೊಳ್ಳಬೇಕಿತ್ತು, ಒಂದು
ಕೊಡ ಬಾವಿ ನೀರು ತಂದು ಪೂಜೆಗೆ ಅಣಿಗೊಳಿಸಬೇಕಿತ್ತು,
ಆದರೆ ಇವ್ಯಾವೂ ಶಿರಸಮ್ಮನಿಗೆ ಕಾಣಲಿಲ್ಲ.
ಮಗಳು ಎಲ್ಲಿಗೆ ಹೋಗಿದ್ದಾಳೆಂದು ಹುಡುಕುತ್ತಾ
ದೇವರ ಕೋಣೆಗೆ ಬಂದಾಗ ದೇವರ ಮುಂದೆ ದೀಪ
ಹಚ್ಚಿದೆ, ಆದರೆ ಲಿಂಗಮ್ಮ ಎಲ್ಲಿಯೂ ಕಾಣಲಿಲ್ಲ.
ಶಿರಸಮ್ಮನಿಗೆ ಗಾಬರಿಯಾಗಿ ತನ್ನ ಗಂಡನನ್ನು ಕರೆದಳು.
“ಏನೂ ಅಂದ್ರೆ, ಬೇಗ ಬರ್ತೀರಾ.. ಲಿಂಗಮ್ಮ ಕಾಣ್ತಿಲ್ಲ”.
ಮಡದಿಯ ಆತಂಕದ ದನಿ ಕೇಳಿದ ಅನಂತರಾಯ
ಲಗುಬಗೆಯಿಂದ ಎದ್ದು ಬಂದು “ಯಾಕೆ, ಎಲ್ಲಿಗೆ
ಹೋದಳು ನನ್ನ ಮಗಳು” ಎಂದ.

“ಬೆಳಿಗ್ಗೆ ಎದ್ದು ಬಂದು ನೋಡಿದೆ. ಎಲ್ಲಾ ಇದ್ದ
ಹಾಗೆಯೇ ಇದೆ. ಮಗಳು ಮಾತ್ರ ಕಾಣ್ತಿಲ್ಲ” ಎಂದಾಗ
ಅನಂತರಾಯನಿಗೆ ದಿಗ್ಭ್ರಮೆಯಾಯಿತು.
ವಯಸ್ಸಿಗೆ ಬಂದ ಹೆಣ್ಣುಮಗಳು ಸುಶ್ರಾವ್ಯವಾಗಿ
ಹಾಡುವುದನ್ನು ಕಲಿತಿದ್ದಳು. ವಚನಗಳು ಕಂಠಪಾಟ
ಆಗಿತ್ತು. ಲಿಂಗಪೂಜೆಗೆ ಕುಳಿತಾಗ ಮನಮಗ್ನ ಯೋಗ,
ದೃಷ್ಟಿಯೋಗಗಳನ್ನು ಸಾಧನೆ ಮಾಡುತ್ತಿದ್ದಳು.
ಅನಂತರಾಯ ದಂಪತಿಗಳು ಸಾಂಗಲಿ ಜಿಲ್ಲೆ
ಯಲ್ಲಿರುವ ಉಮರಾಣಿ ಗ್ರಾಮದಲ್ಲಿ ವಾಸವಾಗಿದ್ದರು.
ವಿಜಾಪುರ ನಗರದಿಂದ 20 ಮೈಲಿ ದೂರದಲ್ಲಿದ್ದ ಅಂದಿನ
ಜತ್ತಿ ಸಂಸ್ಥಾನವೇ ಇಂದಿನ ಸಾಂಗಲಿ.
ಅನಂತರಾಯ ವೃತ್ತಿಯಿಂದ ಅಕ್ಕಸಾಲಿಗ. ಶೀಲವಂತ,
ವಿನಯವಂತ. ಅವನಿಗೆ ಬಹುಕಾಲ ಮಕ್ಕಳಾಗಿರಲಿಲ್ಲ.
ವೀರಮಲ್ಲಯ್ಯನ ಗುಡಿಗೆ ಶಿರಸಮ್ಮ ನಿತ್ಯ ಹೋಗಿ “ಒಂದು
ಮಗುವನ್ನು ಕರುಣಿಸು” ಎಂದು ದೇವರನ್ನು ಬೇಡುತ್ತಿದ್ದಳು.
ಅವಳ ಹಲವಾರು ವರುಷಗಳ ಆಸೆ ಫಲಿಸಿತು.
ಕಾರ್ತಿಕ ಮಾಸದ ಗುರುವಾರ ಸುಂದರ ಹೆಣ್ಣು ಮಗು
ವೊಂದನ್ನು ಅನಂತರಾಯ ದಂಪತಿಗಳು ಪಡೆದರು.
“ಲಿಂಗಮ್ಮ” ಎಂದು ಆ ಮಗುವಿಗೆ ನಾಮಕರಣ
ಮಾಡಿದರು.

ದಿನಕಳೆದಂತೆ ಲಿಂಗಮ್ಮ ಎಲ್ಲರ ಪ್ರೀತಿಯನ್ನು ಗೆದ್ದಳು
ದೇವರಲ್ಲಿ ಭಕ್ತಿ, ಭಾವ ಹೆಚ್ಚಿಸಿತು. ಅಕ್ಷರ ಕಲಿತಳು,
ವಚನಗಳನ್ನು ಓದಿದಳು, ಹಾಡಿದಳು ಮುಂದೊಮ್ಮೆ
ದೊಡ್ಡ ದೊಡ್ಡ ಶರಣೆ ಆಗುತ್ತಾಳೆಂಬ ಲಕ್ಷಣ ಆಕೆಯ
ಮುಖದಲ್ಲಿತ್ತು. ಲಿಂಗಪೂಜೆ ಮಾಡಲು ಕುಳಿತರೆ
ಪ್ರಪಂಚವನ್ನೇ ಮರೆಯುತ್ತಿದ್ದಳು. ಹದಿನಾಲ್ಕು ವರುಷದ
ಲಿಂಗಮ್ಮನಿಗೆ ಅಡಿಗೆ ಕೆಲಸ ಕಲಿಸಬೇಕೆಂಬ ತವಕ ತಾಯಿ
ಶಿಸಮ್ಮನಿಗೆ. ನಾಳೆ ಗಂಡನ ಮನೆಗೆ ಹೋದಾಗ
ಸ್ವತಂತ್ರವಾಗಿ ಅಡಿಗೆ ಮಾಡಬೇಕಲ್ಲ..

ಸೊಲ್ಲಾಪುರಕ್ಕೆ ಈಗಾಗಲೇ ಹೋಗಿ ಬಂದಿದ್ದ
ಲಿಂಗಮ್ಮನಿಗೆ ಸಿದ್ಧರಾಮೇಶ್ವರರು ದೃಷ್ಠಿಯೋಗವನ್ನು ಕಲಿಸಿ
ಕೊಟ್ಟಿದ್ದರು. ಕಲ್ಯಾಣದ ಬಗ್ಗೆ, ಅಲ್ಲಿನ ಶರಣರ ಬಗ್ಗೆಯೂ
ತಿಳಿಸಿದ್ದರು.
“ಲಿಂಗಮ್ಮ, ನೀನು ಕಲಿತ ದೃಷ್ಟಿಯೋಗದ ಬಲದಿಂದ
ರೋಗಿಗಳಿಗೆ ಶಾಂತಿ, ಆರೋಗ್ಯ, ಸಂತೃಪ್ತಿಗಳನ್ನು
ಕೊಡಬಲ್ಲೆ. ಕಲ್ಯಾಣದ ಶರಣರ ಸಹವಾಸರಿಂದ ನಿನ್ನ
ಸಾಮರ್ಥ್ಯ ಇನ್ನೂ ಹೆಚ್ಜಲಿದೆ” ಎಂದು ಸಿದ್ಧರಾಮೇಶ್ವರರು
ಹೇಳಿದ್ದ ಮಾತು ಲಿಂಗಮ್ಮನ ಮನದಲ್ಲಿ ಪ್ರತಿಧ್ವನಿಸುತ್ತಿತ್ತು.
ಕಲ್ಯಾಣಕ್ಕೆ ಹೋಗಬೇಕೆಂಬ ಅದಮ್ಯ ಉತ್ಸಾಹ, ಆಸಕ್ತಿ
ಬೆಳೆಯುತ್ತಾ ಹೋಯಿತು. ಮನೆಯಲ್ಲಿದ್ದರೆ ಮದುವೆ
ಮಾಡಿ ಬಿಡುತ್ತಾರೆ ಎಂಬ ಅಳುಕು ಬೇರೆ. “ಕಲ್ಯಾಣಕ್ಕೆ
ಹೋಗುವೆನೆಂದರೆ ತಂದೆ-ತಾಯಿ ಸಮ್ಮತಿಸುವುದಿಲ್ಲ,
ಶಿವನ ಸಾಕ್ಷಾತ್ಕಾರಕ್ಕಾಗಿ ಕಲ್ಯಾಣಕ್ಕೆ ಹೋಗಲೇಬೇಕು, ಮನೆ
ತೊರೆಯುವುದೇ ಸರಿ”ಎಂಬ ನಿರ್ಧಾರಕ್ಕೆ ಬಂದಿದ್ದಳು.
ನೆರೆಹೊರೆ ಜನಗಳನ್ನು ಅನಂತರಾಯ ಮತ್ತು
ಶಿರಸಮ್ಮ ವಿಚಾರಿಸಿದರು. ಆದರೆ ನಿಂಗಮ್ಮ ಎಲ್ಲಿ
ಹೋಗಿದ್ದಾಳೆಂಬ ಬಗ್ಗೆ ಸ್ಪಷ್ಟವಾದ ಕಲ್ಪನೆ ಯಾರಿಂದಲೂ
ಸಿಗಲಿಲ್ಲ. ಮಗಳ ಅಗಲಿಕೆಯ ದುಃಖ ತಾಳಲಾರದೆ
ಶಿರಸಮ್ಮ ನೊಂದಳು.
ಲಿಂಗಮ್ಮ ತನ್ನ ವಯಸ್ಸಿಗೆ ಮೀರಿದ ಬುದ್ಧಿಯನ್ನು
ಹೊಂದಿದ್ದಳು. ಕೈ ಕಸೂತಿಯಲ್ಲಿ ಆಗಲೀ, ದೇವರ ನಾಮ
ಹಾಡುವುದರಲ್ಲಿ ಆಗಲೀ ಮತ್ತು ಶಿವಾರ್ಚನೆ
ಮಾಡುವುದರಲ್ಲೇ ಆಗಲಿ ತನಗೆ ಯಾರೂ ಸರಿಸಾಟಿ ಇಲ್ಲ
ಎನ್ನುವಷ್ಟು ಹೆಸರನ್ನು ಲಿಂಗಮ್ಮ ಪಡೆದಿದ್ದಳು. ತಂದೆ
ಅನಂತರಾಯ ಮಗಳಿಗೆ ಗುಂಡು, ಉಂಗುರ, ಬಿಂದಿಲಿ,
ಹುಲಿ ಉಗುರು ಹಾರ ಮಾಡಿ ಹಾಕಿದ್ದರು. ಆದರೆ ಪುಟ್ಟ
ಮಗುವಿನ ಮೇಲಿರುವ ಆಭರಣಗಳಿಂದಾಗಿ ದೃಷ್ಟಿ
ತಾಕಬಾರದೆಂದು ಮಗುವಿನ ಕೈಗೆ ತಾಯಿ ಕಪ್ಪು ಬಣ್ಣದ
ದಾರ ಕಟ್ಟಿದ್ದಳು.

ಲಿಂಗಮ್ಮನಿಗೆ ಬಡಬಗ್ಗರ ಬಗ್ಗೆ ತುಂಬಾ ಕಳಕಳಿಯಿತ್ತು.
ಮನೆ ಬಳಿ ಭಿಕ್ಷುಕನೊಬ್ಬ ಬಂದಿದ್ದ.ತನಗೆ ಹಸಿವು’’.
ಎಂದು ಆತ ಕೂಗಿದಾಗ ಲಿಂಗಮ್ಮ ಅಡಿಗೆ ಮನೆಗೆ ಹೋಗಿ
ಅಲ್ಲಿದ್ದ ಅ ಷ್ಟೂ ಅಡಿ ಗೆ ಯನ್ನೂ ತಂ ದು ಭಿಕ್ಷುಕನಿಗೆ
ಹಾಕಿಬಿಟ್ಟಳು. ಮೂರು ದಿನಗಳಿಂದ ಊಟ ಕಾಣದಿದ್ದ
ಭಿಕ್ಷುಕ ಲಿಂಗಮ್ಮನನ್ನು ಮನಸಾರೆ ಹರಸಿದ್ದ.
ಮಗಳು ಮನೆಬಿಟ್ಟು ಹೋದನಂತರ ಅನಂತರಾಯ
ಮತ್ತು ಶಿರಸಮ್ಮ ದಂಪತಿಗಳಿಗೆ ದಿಕ್ಕು ತೋಚದಂತಾಗಿತ್ತು.
ಈ ಮೊದಲು ಲಿಂಗಮ್ಮ ಹಠ ಮಾಡಿದಳೆಂದು
ಸೊಲ್ಲಪುರಕ್ಕೆ ಕಳಿಸಿದ್ದರು. ಅಲ್ಲಿಂದ ಬಂದ ನಂತರ
ಲಿಂಗಮ್ಮ ಮಾತನ್ನೇ ಕಡಿಮೆ ಮಾಡಿದ್ದಳು. ಮೊದ
ಮೊದಲು ದಿನಕ್ಕೆಎರಡು ಬಾರಿ ಲಿಂಗ ಪೂಜೆ ಮಾಡುತ್ತಿದ್ದ
ವಳು ಅನಂತರ ಮಧ್ಯಹ್ನ ಸಹ ಲಿಂಗಪೂಜೆಯನ್ನು
ಮಾಡತೊಡಗಿದಳು.
ಲಿಂಗಮ್ಮ ಮನೆ ಬಿಡುವ ಕೆಲವು ದಿನಗಳ ಹಿಂದೆ
ಒಂದುಕನಸು ಬಿದ್ದಿತ್ತು. ಶಿವನು ಕನಸಿನಲ್ಲಿ ಬಂದಿದ್ದ
“ಮಗಳೇ ಹೊರಡು ನೀನು ಮಾಡಬೇಕಾದ ಕಾರ್ಯ
ಸಾಕಷ್ಟಿದೆ” ಎಂದು ಶಿವ ಹೇಳಿದಂತಾಯಿತು. ಕಲ್ಯಾಣಕ್ಕೆ
ಯಾರ ಜೊತೆ ಹೋಗುವುದು ಎಂಬ ಯೋಚನೆಯಲ್ಲಿ
ಲಿಂಗಮ್ಮ ದಿನ ಕಳೆಯುತ್ತಿದ್ದಳು.

ಕಲ್ಯಾಣದಿಂದ ಬಂದಿದ್ದ ಯಾತ್ರಿಗಳ ಗುಂಪನ್ನು
ವಿರಯ್ಯನವರು ಲಿಂಗಮ್ಮನ ಮನೆಗೆ ಕರೆತಂದಿದ್ದರು.
ಬಂದ ಯಾತ್ರಿಗಳಿಗೆ ಊಟೋಪಚಾರ ಆದ ಮೇಲೆ ಅವರ
ಮನಸ್ಸಂತೋಷವಾಗುವಂತೆ ಸಾಕಷ್ಟು ಹಾಡುಗಳನ್ನು
ಲಿಂಗಮ್ಮ ಹಾಡಿದ್ದಳು
ಕಲ್ಯಾಣದ ಶರಣರನ್ನು ಕಾಣಲೇಬೇಕೆಂಬ ಆತುರ
ಲಿಂಗಮ್ಮನಿಗೆ. ಮರುದಿನ ಆ ಯಾತ್ರಿಗಳ ಗುಂಪು
ಕಲ್ಯಾಣಕ್ಕೆ ತೆರಳುವುದು ಆಕೆಗೆ ತಿಳಿದಿತ್ತು. ಲಿಂಗಮ್ಮ ತಾನೂ
ಕೂಡ ಆ ಗುಂಪಿನಲ್ಲಿ ಒಬ್ಬಳಾಗಿ ಸೇರಿಹೋದಳು.
“ಲಿಂಗಮ್ಮ, ನೀನೂ ಕೂಡ ಕಲ್ಯಾಣಕ್ಕೆ
ಬರುತ್ತಿದ್ದೀಯಾ” ಎಂದು ಯಾತ್ರಿಗಳ ಗುಂಪಿನ ಹಿರಿಯ
ರೊಬ್ಪರು ಕೇಳಿದರು. “ಹೌದು, ನನಗೂ ಅಣ್ಣ ಬಸವಣ್ಣ
ನವರನ್ನು ಕಾಣಬೇಕೆಂಬ ಆಸೆಯಿದೆ. ಕಲ್ಯಾಣದಲ್ಲಿ ಇರುವ
ಎಲ್ಲಾ ಶರಣರ ದರ್ಶನ ಪಡೆಯಬೇಕೆಂಬ ಉದ್ದೇಶವಿದೆ”
ಎಂದಳು. “ನಿಮ್ಮ ಮನೆಯವರ್ಯಾರೂ ನಿನ್ನ ಸಂಗಡ
ಬಂದಿಲ್ಲ. ನೀನೊಬ್ಖಳೇ ಒಂಟಿಯಾಗಿ ಬಂದಿರುವೆಯಲ್ಲ”
ಎಂದಾಗ ಲಿಂಗಮ್ಮ ನಕ್ಕಳು. “ನೀವೆಲ್ಲಾ ನನ್ನ
ಮನೆಯವರೇ ಅಲ್ಲವೇ ಅಣ್ಣ-ತಮ ಅಕ್ಕ-ತಂಗಿ,
ಬಂಧು-ಬಳಗ ಎಲ್ಲರೂ ಇಲ್ಲೇ ಇರುವಾಗ ನಮ್ಮ

ಮನೆಯವರು ಎಂದು ಬೇರೆ ಯಾರಿದ್ದಾರೆ ನಾನು
ಎಲ್ಲರಲ್ಲೂ ತಂದೆ-ತಾಯಿಯನ್ನು ಕಾಣುತ್ತಿದ್ದೇನೆ”
ಎಂದು ಲಿಂಗಮ್ಮ ಹೇಳಿದಾಗ ಹಿರಿಯರು
ತಲೆತೂಗಿದರು. ವಯಸ್ಸಿಗೆ ಮೀರಿದ ಮಾತು, ಧೈರ್ಯ
ಇಷ್ಟು ಪುಟ್ಟ ಹುಡುಗಿಯಲ್ಲಿ ಇಂಥ ದೈವೀಗುಣ ಬರಲು
ಹೇಗೆ ಸಾಧ್ಯವಾಯಿತು ಎಂದು ಎಲ್ಲರಿಗೂ ಆಶ್ವರ್ಯ
ವಾಯಿತು.
ಯಾತ್ರಿಗಳ ಗುಂಪಿನೊಂದಿಗೆ ಕಲ್ಯಾಣದತ್ತ ಹೆಜ್ಜೆ ,
ಹಾಕುತ್ತಿದ್ದ ಲಿಂಗಮ್ಮ ಸೊಗಸಾಗಿ ಹಾಡುತ್ತಿದ್ದಳು.
ಯಾತ್ರಿಗಳಿಗೆ ಸಂತೋಷವಾಯಿತು. ಸುಮಧುರವಾಗಿ
ಹಾಡುತ್ತಿದ್ದಳು.
ತಂದೆ ನೀನು, ತಾಯಿ ನೀನು, ಬಳಗ ನೀನು
ನೀನಲ್ಲದೆ ನನಗೆ ಮತ್ಯಾರೂ ಇಲ್ಲವಯ್ಯ
ಕೂಡಲಸಂಗಮದೇವಾ -_-
ಹಾಲಲ್ಲಿ ಅದ್ದು ನೀರಲ್ಲಿ ಅದ್ದು…….
ವಚನವನ್ನು ಲಿಂಗಮ್ಮ ತನ್ಮಯತೆಯಿಂದ ಹಾಡಿದಳು.
ಲಿಂಗಮ್ಮ ಕಳೆದ ವರ್ಷ ಸೊಲ್ಲಾಪುರಕ್ಕೆ ಬಂದು
ಸಿದ್ದರಾಮೇಶ್ವರರ ದರ್ಶನ ಪಡೆದಿದ್ದು ಯಾತ್ರಿಗಳಿಗೆ
ತಿಳಿದಿತ್ತು. ಲಿಂಗಮ್ಮನೇ ಎಲ್ಲರಿಗೂ ಮಾರ್ಗದರ್ಶಿ
ಯಾದಳು. ಎಲ್ಲರೂ ಲಿಂಗಮ್ಮನ ಭಕ್ತಿ, ಶ್ರದ್ಧೆಯ

ಗುಣಗಳನ್ನು ಮೆಚ್ಚಿ ತಮ್ಮ ಮನೆಯ ಹುಡುಗಿಯಂತೆ
ಭಾವಿಸಿದರು. ಮೂರು ದಿನಗಳ ಸತತ ನಡಿಗೆಯ ನಂತರ
ಸೊಲ್ಲಾಪುರ ಸಿಕ್ಕಿತು.
ಸಿದ್ದರಾಮೇಶ್ವರ ಧ್ಯಾನಮಂದಿರವನ್ನು ಕಂಡಾಗ
ಎಲ್ಲರಿಗೂ ಭಕ್ತಿ ತನಗೆ ತಾನೇ ಮೂಡಿ ಬಂತು.
ಹಾವಿನಹಾಳ ಕಲ್ಲಯ್ಯನವರ ಬಳಿ ಯಾತ್ರಿಗಳನ್ನು
ಕರೆದೊಯ್ದ ಲಿಂಗಮ್ಮ ಎಲ್ಲರಿಗೂ ವಸತಿ ಏರ್ಷಾಟು
ಮಾಡಿಸಿದಳು. ಸಿದ್ದರಾಮೇಶ್ವರರ _ ದರ್ಶನಕ್ಕೆ ತಾವು
ಬಂದಿರುವುದಾಗಿ ತಿಳಿಸಿದಳು. ಹಾವಿನಹಾಳ ಕಲ್ಲಯ್ಯ
ನವರಿಗೆ ಲಿಂಗಮ್ಮನ ಮುಖ ಪರಿಚಯವಿತ್ತು.
“ಕಳೆದ ವರ್ಷ _ ಬಂದು ಗೀತಮಾಧುರ್ಯದಿಂದ
ಗುರುಗಳನ್ನು ಸಂತೋಷಪಡಿಸಿದವಳು ನೀನೇ ತಾನೇ”
ಎಂದು ಲಿಂಗಮ್ಮನನ್ನು ಕೇಳಿದಾಗ ಜೊತೆಯಲ್ಲಿದ್ದ
ಯಾತ್ರಿಕರಿಗೆ ಆನಂದವಾಯಿತು.
“ನಿಮ್ಮ ತಂದೆ-ತಾಯಿ ನಿನ್ನ ಜೊತೆ ಬಂದಿಲ್ಲವೇನು”
ಎಂದು ಕಲ್ಲಯ್ಯನವರು ಪ್ರಶ್ನೆ ಮಾಡಿದಾಗ ಲಿಂಗಮ್ಮ
ಮೌನವಹಿಸಿದಳು. “ನಾನು ಬಸವ ದರ್ಶನಕ್ಕಾಗಿ ಕಲ್ಯಾಣಕ್ಕೆ
ಇವರೊಂದಿಗೆ ಹೊರಟಿದ್ದೇನೆ” ಎಂದು ಹೇಳಿದ ಲಿಂಗಮ್ಮ,
ಸಿದ್ದರಾಮೇಶ್ವರರ ದರ್ಶನಕ್ಕೆ ಆದಷ್ಟು ಬೇಗ ವ್ಯವಸ್ಥೆ
ಮಾಡಿಸಲು ಅವರನ್ನು ಕೋರಿದಳು.

ಲಿಂಗಪುಜೆಯಾದ ಮೇಲೆ ಪ್ರಸಾದವನ್ನು ಸ್ವೀಕರಿಸಿದ
ಯಾತ್ರಿಗಳು_ ಸಿದ್ದರಾಮೇಶ್ವರರ ದರ್ಶನಕ್ಕಾಗಿ
ಕಾಯುತ್ತಿದ್ದರು. ‘
ಸಿದ್ದರಾಮೇಶ್ವರರು ಲಿಂಗಪುಜೆಯನ್ನು ಮುಗಿಸಿ,
ಜನರಿಗೆ ದರ್ಶನ ಕೊಡಲು ಕಟ್ಟೆಯ ಮೇಲೆ ಕುಳಿತಿದ್ದರು.
ಲಿಂಗಮ್ಮನನ್ನು ಕಂಡ ಕೂಡಲೇ ಪರಿಚಯದ ಮುಖವೆನಿಸಿ
ಮಾತಾಡಿಸಿದರು.
“ಗುರುಗಳೇ, ಕಳೆದ ವರ್ಷ ಉಮರಾಣಿಯಿಂದ ಭಕ್ತರು
ಬಂದಿದ್ದರಲ್ಲ, ಆಗ ಈ ಲಿಂಗಮ್ಮಳೊ ಬಂದಿದ್ದಳು.
ಈಕೆಯು ಸಾಕಷ್ಟು ವಚನಗಳನ್ನು ಹಾಡಿದ್ದು ತಮಗೂ
ನೆನಪಿರಬಹುದು” ಎಂದು ಕಲ್ಲಯ್ಯನವರು ಹೇಳಿದಾಗ
ಸಿದ್ದರಾಮೇಶ್ವರರು “ಹೌದೆಂದು” ತಲೆಯಾಡಿಸಿ,
“ಲಿಂಗಮ್ಮ ಅಂದು ಹಾಡಿದ “ನುಡಿದರೆ ಮುತ್ತಿನ
ಹಾರದಂತಿರಬೇಕು” ವಚನದ ಗಾನಮಾಧುರ್ಯ ನಮ್ಮ
ಕಿವಿಯಲ್ಲಿ ಇನ್ನೂ ಹಾಗೇ ಉಳಿದಿದೆ” ಎಂದು ಮೆಚ್ಚುಗೆ ವ್ಯಕ್ತಪಡಿಸಿದರು.
ಸಿದ್ದರಾಮೇಶ್ವರರು ಸಹ ಲಿಂಗಮ್ಮನ ತಂದೆ-ತಾಯಿ
ಯಾಕೆ ಬರಲಿಲ್ಲವೆಂದು ಕೇಳಿದರು. ವಯಸ್ಸಿಗೆ ಬಂದ
ಹೆಣ್ಣು ಮಗಳೊಬ್ಬಳು ಹೀಗೆ ಒಂಟಿಯಾಗಿ ಮನೆ ತೊರೆದು
ಯಾತ್ರೆಗೆ ಹೊರಟಿರುವುದು ಸರಿಯಲ್ಲ ಎಂಬ ಭಾವನೆ

ಎಲ್ಲರಲ್ಲೂ ಇತ್ತು. ಅವರ ಅನುಮಾನವನ್ನು ಲಿಂಗಮ್ಮ
ಪರಿಹರಿಸಿದಳು.
“ತಮ್ಮ ದರ್ಶನ ಪಡೆದ ನಂತರ ಕಲ್ಯಾಣಕ್ಕೆ
ಹೊರಡುತ್ತಿದ್ದೇವೆ. ಕಲ್ಯಾಣವನ್ನು ನೋಡಲು ಬಹಳ
ವರ್ಷದಿಂದ ಇಷ್ಟಪಟ್ಟಿದೆ. ಈ ವಿಷಯವನ್ನು ನಮ್ಮ
ಮನೆಮಂದಿಗೂ ತಿಳಿಸಿದ್ದೆ. ನಮ್ಮ ತಂದೆ ಅಕ್ಕಸಾಲಿಗರು.
ತಮ್ಮ ವ್ಯವಹಾರದ ನಡುವೆ ನನ್ನೊಂದಿಗೆ ಕಲ್ಯಾಣಕ್ಕೆ
ಬರಲು ಅವರಿಗೆ ವೇಳೆಯೂ ಇರಲಿಲ್ಲ. ಹೀಗಾಗಿ ಕಲ್ಯಾಣಕ್ಕೆ
ಹೊರಟ ಈ ಭಕ್ತರೊಂದಿಗೆ ನಾನು ಬಂದೆ. ನನ್ನನ್ನು
ಆಶೀರ್ವದಿಸಿ ತಂದೆ”
ಎಂದಾಗ ಸಿದ್ದರಾಮೇಶ್ವರರು ಮುಗುಳ್ನಕ್ಕರು.
ತಾನು ಕಲ್ಯಾಣಕ್ಕೆ ಹೊರಟಿದ್ದನ್ನು ಒಮ್ಮೆ ತಂದೆ-
ತಾಯಿಗಳಿಗೆ ತಿಳಿಸಿದ್ದರೆ ಚೆನ್ನಾಗಿತ್ತು ಎಂದು ಲಿಂಗಮ್ಮನಿಗೆ
– ಅನಿಸುತ್ತಲೇ ಇತ್ತು.
“ತಂಗಿ, ಒಬ್ಬರ ಮನಸ್ಸನ್ನು ನೋಯಿಸಿ, ಒಬ್ಬರ ತನುವ
ಬಳಲಿಸಿ ಗಂಗೆಯಲ್ಲಿ ಮುಳುಗಿದರೆ ಏನೂ ಪ್ರಯೋಜನ
ವಿಲ್ಲ. ಅಲ್ಲಿ ಹೆತ್ತವರು ನಿನಗಾಗಿ ಹಂಬಲಿಸುತ್ತ, ದುಃಖ
ಸಾಗರದಲ್ಲಿ ಇರುವಾಗ ಈ ರೀತಿ ನೀನು ಮನೆ ತೊರೆದು
ಬಂದಿದ್ದು ಒಳ್ಳೆಯದೇನವ್ವ”

ಸಿದ್ದರಾಮೇಶ್ವರರ ಪ್ರಶ್ನೆಗೆ ಲಿಂಗಮ್ಮ ಅವಾಕ್ಕಾದಳು
ಕಲ್ಲಯ್ಯನವರು ಲಿಂಗಮ್ಮನ ಪರವಾಗಿ ಮಾತನಾಡಿದರು.
“ಕಲ್ಯಾಣಕ್ಕೆ ಲಿಂಗಮ್ಮ ಹೊರಡಲಿ ಕಲ್ಯಾಣದಿಂದ
ಹಿಂದಿಗುತ್ತಿರುವ ಗುಂಪೊ೦ದು ಇಲ್ಲಿಗೆ ಬರುತ್ತಿದೆ. ಆ
ಯಾತ್ರಿಗಳ ಮೂಲಕ ಲಿಂಗಮ್ಮ ಕಲ್ಯಾಣಕ್ಕೆ ಹೊರಟಿದ್ದಾಳೆ
ಎನ್ನುವ ಸುದ್ದಿಯನ್ನು ಅವಳ ತಂದೆ-ತಾಯಿಗೆ ತಿಳಿಸಿದ
ರಾಯಿತು. ಬಹಳ ಶ್ರದ್ದೆ, ಉತ್ಸಾಹಗಳಿಂದ ಬಸವ
ದರ್ಶನಕ್ಕಾಗಿ ಇಟ್ಟ ಗುರಿಯನ್ನು ನಾವು ತಪ್ಪಿಸುವುದು
ಯಾಕೆ”
ಕಲ್ಲಯ್ಯನವರ ಮಾತು ಸಿದ್ದರಾಮೇಶ್ವರರಿಗೆ ಸರಿ
ಎನ್ನಿಸಿತು ಸಿದ್ದರಾಮೇಶ್ವರರ ಸಮ್ಮುಖದಲ್ಲಿ ಅವರೇ
ರಚಿಸಿದ ಬಸವ ಸ್ತುತಿಯನ್ನು ಬಹಳ ಇಂಪಾದ ಕಂಠದಲ್ಲಿ
ಲಿಂಗಮ್ಮ ಹಾಡಿದಳು ಕಳೆದ ವರ್ಷ ಲಿಂಗಮ್ಮ ಬಂದಿದ್ದಾಗ
ಮನಮಗ್ನ ಯೋಗ, ದೃಷ್ಟಿ ಯೋಗ ಕಲಿತಿದ್ದು
ಸಿದ್ದರಾಮೇಶ್ವರರಿಗೆ ನೆನಪಾಯಿತು ಈಬಗ್ಗೆಆಕೆ ಸಾಕಸ್ಟು
ಸಾಧನೆ ಮಾಡಿದ್ದಾಳೆಂಬುದೂ ಅರ್ಥವಾಯಿತು.
“ಅಪ್ಪಾಜಿ, ಇವೆಲ್ಲಾ ನಿಮ್ಮ ಮಾರ್ಗದರ್ಶನ,
ಆಶೀರ್ವಾದದ ಫಲ. ಒಂದು ವರ್ಷ ದೃಷ್ಟಿಯೋಗ
ಸಾಧನೆ ಮಾಡಿದೆ ಅದರಿಂದ ಜನಕ್ಕೆ ಸಹಾಯವಾಗಿದೆ.
ಅನೇಕರು ತಮ್ಮ ರೋಗಗಳನ್ನು ಹೊತ್ತು ನಮ್ಮ ಬಳಿ

ಬಂದಾಗ ನೀವು ಕೊಟ್ಟ ಭಸ್ಮವನ್ನು ಪಂಚಾಕ್ಷರಿ ಮಂತ್ರ
ಜಪಿಸುತ್ತ ಅವರಿಗೆ ನೀಡಿದ್ದೆನೆ. ಅವರೆಲ್ಲರೂ ಗುಣಮುಖ
ರಾಗಿದ್ದಾರೆ” ಎಂದು ಸಿದ್ದರಾಮೇಶ್ವರರಲ್ಲಿ ಲಿಂಗಮ್ಮ ಅರಿಕೆ
ಮಾಡಿಕೊಂಡಳು. ಸಿದ್ದರಾಮೇಶ್ವರರು ಸಂತುಷ್ಟರಾದರು
“ಮಗಳೇ, ನಿನ್ನ ಕಣ್ಣಲ್ಲಿರುವ ಕಾಂತಿ ನಿನ್ನ
ಯೋಗಸಿದ್ಧಿಯನ್ನು ಸಾರಿ ಹೇಳುತ್ತಿದೆ ಹೆಣ್ಣು ಕೇವಲ
ಭೋಗದ ವಸ್ತುವಲ್ಲ ಶತಶೆತಮಾನಗಳಿಂದ ಗಂಡು ಈ
ಬಗ್ಗೆ ತಪ್ಪು ತಿಳಿದಿದ್ದಾನೆ. ಮೋಹವನ್ನು ಮಾಯೆ
ಎನ್ನುತ್ತಾರೆ. ಆದರೆ ಅಕ್ಕ ನಾಗಲಾಂಬಿಕಾ ದೇವಿ,
ಗಂಗಾಂಬಿಕಾ ತಾಯಿ, ನೀಲಲೋಚನೆಯಮ್ಮ, ಅಕ್ಕ
ಮಹಾದೇವಿಯರು ಈ ಸಮಾಜಕ್ಕೆ ಮಾಡುತ್ತಿರುವ
ಸೇವೆಯನ್ನು ನಾವು ಸ್ಮರಿಸಬೇಕು. ಅವರಂತೆಯೇ ನೀನು
ಕೂಡ ಸ್ತ್ರೀರತ್ನವಾಗು” ಎಂದು ಆಶೀರ್ವಾದ ಮಾಡಿದರು.
ಲಿಂಗಮ್ಮ ಹೊರಡುವ ಮುನ್ನ ಭಕ್ತಿಯಿಂದ
ಸಿದ್ದರಾಮೇಶ್ವರಿಗೆ ನಮಿಸಿದಳು.
“ಮಗಳೇ, ಕಲ್ಯಾಣವನ್ನೇ ಕೈಲಾಸವೆನ್ನುತ್ತಾರೆ. ಈ
ಮಾತು ಹುಸಿಯಲ್ಲ. ಜಂಗಮರಿಂದ ತುಂಬಿ ತುಳುಕುತ್ತಿ
ರುವ ಭಕ್ತರಾಜ್ಯಕ್ಕೆ ಹೊರಟಿರುವೆ. ನೀನು ಕಳೆದ
ವರ್ಷದಿಂದ ನಡೆಸುತ್ತಿರುವ ಸಾಧನೆಯೇ ನಿನ್ನನ್ನು ಅಲ್ಲಿಗೆ
ಕೊಂಡೊಯ್ಯುತ್ತಿದೆ. ನೀನು ಸಾಧಿಸಿದ ದೃಷ್ಟಿಯೋಗ

ಬಲದಿಂದ ಸಾವಿರಾರು ಜನರಿಗೆ ಸಂತೃಪ್ತಿಯನ್ನು
ಒದಗಿಸುವ ಸಾಮರ್ಥ್ಯ ನಿನ್ನಲ್ಲಿದೆ. ಇಷ್ಟು ಮಟ್ಟ ವಯಸ್ಸಿಗೆ
ನೀನು ಪಡೆದಿರುವ ಅಂತಃಶಕ್ತಿ ಸಾಮಾನ್ಯವಾದುದಲ್ಲ.
ಕಲ್ಯಾಣಕ್ಕೆ ಹೋಗಿ ಬಾ” ಎಂದು ಹೃದಯತುಂಬಿ
71,ದರು. ಲಿಂಗಮ್ಮನ ಕಣ್ಣಲ್ಲಿ ಆನಂದಬಾಷ್ಪ ತುಂಬಿತು.
ಸೊಲ್ಲಾಮರದ ಸಿದ್ಧರಾಮೇಶ್ವರರ ಆಶ್ರಮದಲ್ಲಿ
ವಿಶ್ರಾಂತಿ ಪಡೆದ ಯುತ್ರಿಕರ ಗುಂಮ ಹೊಸ ಉತ್ಸಾಹ
ದಿಂದ ಕಲ್ಯಾಣದತ್ತ ಪ್ರಯಾಣ ಮುಂದುವರೆಸಿತು
ಆರು ದಿನಗಳ ನಡಿಗೆ ತ್ತಾಚದಾಯಕ ಎನಿಸಲಿಲ್ಲ.
ಲಿಂಗಮ್ಮನ ಹಾಡು, ವಚನಗಳ ಗಾಯನ ಯುತ್ರಿಕರ
ಜನತಣಿಸುತ್ತಿತ್ತು.
ಕಲ್ಯಾಣ ಸಮೀಪಿಸಿದಾಗ ಮಾರ್ಗ ಮಧ್ಯದಲ್ಲಿ
ಮೋಳಿಗೆ ಮಾರಯ್ಯನವರ ಗವಿ ಕಾಣಿಸಿತು. ಅವರ
ದರ್ಶನ ವಡೆಯಲು ಯಾತ್ರಿಕರ ಗುಂಮ ಬಂಡಿತು.
ಮೋಳಿಗೆ ಮಾರಯ್ಯ-ಮಹದೇವಿ ದಂವತಿಗಳು ಕಾಶ್ಮೀರದ
ರಾಜಮನೆತನದವರು. ಬಸವಣ್ಣನವರ ತತ್ತ್ವ ವಿಚಾರಗಳಿಗೆ
ಮಾರು ಹೋಗಿ ಅಚಲ ಭಕ್ತಿಯಿಂದ ಶರಣರಾಗಿ
ಜಂಗಮರ ಪಾದ ಸೇವೆ ಮಾಡಲು ರಾಜ್ಯ ಕೋಶಗಳನ್ನು
ತೊರೆದು ಬಂದವರು. ,

ಮೋಳಿಗೆ ಮಾರಯ್ಯನವರ ಗವಿಯ ಬಳಿ ವಿಶ್ರಾಂತಿ
ಪಡೆದ ಯುತ್ರಿಕರು ಸ್ನಾನ, ಷೂಜೆ ಮುಗಿಸಿಕೊಂಡು
ಬಂದು ಪ್ರಸಾದ ಸ್ವೀಕರಿಸಿದರು ಮಹದೇವಮ್ಮ
ರುಚಿಕರವಾದ ಅಡಿಗೆಯನ್ನು ಎಲ್ಲರಿಗೂ ಪ್ರೀತಿಯಿಂದ
ಬಡಿಸಿದಳು.
ಅಲ್ಲಿಂದ ಹೊರಟ ಯುತ್ರಿಕರು ಕಲ್ಯಾಣ ತಲುಪಿದರು.
ಹೊರವಲಯದಲ್ಲಿ ಮಹಾದೇವಿ ಎಂಬ ಮಧ್ಯ ವಯಸ್ಸಿನ
ಮಹಿಳೆ ಬಿಕ್ಕಿಬಿಕ್ಕಿ ಅಳುತ್ತಿರುವುದನ್ನು ಯುತ್ರಿಕರು ಕಂಡರು.
“ತಾನು ಒಂದು ದಿನ ಇಲ್ಲಿದ್ದು ಈಕೆಯನ್ನು ಸಮಾಧಾನ
ಮಾಡಿ ಕಲ್ಯಾಣಕ್ಕೆ ಬರುವೆ, ನೀವು ಹೊರಡಿ” ಎಂದು
ಯುತ್ರಿಕರಿಗೆ ಲಿಂಗಮ್ಮ ಸೂಚನೆ ನೀಡಿದಳು.
ಮಹಾದೇವಿ ಅತ್ಯಂತ ಕಷ್ಪ ಹಾಗೂ ದುಃಖದಲ್ಲಿದ್ದ
ಮಹಿಳೆ. ಒಂದೇ ವರುಷದಲ್ಲಿ ಮೂರು ಮಕ್ಕಳು ಮತ್ತು
ಗಂಡ ರೋಗಕ್ಕೆ ಬಲಿಯಾಗಿ ಶಿವನ ಪಾದ ಸೇರಿದ್ದರು.
ಅವಳಿಗೆ ಅಳುವಲ್ಲದೆ ಮತ್ತೇನೂ ಉಳಿದಿರಲಿಲ್ಲ.
ಲಿಂಗದೂಜೆಯಲ್ಲಿ ಅವಳು ನಂಬಿಕೆ ಕಳೆದುಕೊಂಡಿದ್ದಳು
ಮಹಾದೇವಿಯ ಕಕ್ಚ ಅರ್ಥ ಮಾಡಿಕೊಂಡ ಲಿಂಗಮ್ಮ
ಆಕೆಗೆ ಸಾಂತ್ವನ ಹೇಳಿದಳು. “ಆಯಸ್ಸು ಮುಗಿದ ಮೇಲೆ

ಇಹದ ವ್ಯಾಪಾರ ಕೊನೆಯಾಗುತ್ತೆದೆ. ಇದಕ್ಕಾಗಿ
ಅಳಬಾರದು. ಆತ್ಮವೇ ಲಿಂಗ ಎಂದು ಬಸವಣ್ಣನವರು
ಹೇಳಿದ್ದಾರೆ” ಎಂದು ಹಲವಾರು ವಚನಗಳನ್ನು ವಿವರಿಸಿ
ಹೇಳಿ ಆಕೆಯ ದುಃಖವನ್ನು ಬಗೆಹರಿಸಿ ಹೊಸ ಚೈತನ್ಯ
ಮೂಡಿಸಿದಳು ಮನೆಯಲ್ಲಿ ಸಂತಿಸದ ವಾತಾವರಣ ಮತ್ತೆ
ಮೂಡಿ ಬಂದಿತು.
ಭಾಗೀರಥಿ ಎಂಬಾಕೆ ಅದೇ ಓಣಿಯವಳು. ಆಕೆ
ಸಾಹುಕಾಲ್ ಶಂಕರಪ್ಪನ ಮಡದಿ. ಲಿಂಗಮ್ಮನು ತೆಮ್ಮ
ಓಣಿಗೆ ಬಂದಿರುವ ವಿಕ್ಷಯ ತಿಳಿದ -ಕೂಡಲೇ ಆಕೆ
ಮಹಾದೇವಿಯ ಮನೆಗೆ ಬಂದಳು ತನ್ನ ರೋಗಗ್ರಸ್ಥ
ಮಗನ ಪ್ರಾಣ ಉಳಿಸಬೇಕೆಂದು ಲಿಂಗಮ್ಮನನ್ನು
ಬೇಡಿದಳು ನಾಳೆ ಮಗನನ್ನು ಕರೆ ತರಲು ಭಾಗೀರಥಿಗೆ
ಲಿಂಗಮ್ಮ ತಿಳಿಸಿದಳು.
ಮಹಾದೇವಿಯು ತಾನು ಕಳೆದುಕೊಂಡ ಎಲ್ಲ
ಬಂಧು_ಬಳಗವನ್ನು ಲಿಂಗಮ್ಮನಲ್ಲಿ ಕಂಡಿದ್ದಳು
ಲಿಂಗಮ್ಮನನ್ನು ಎಡೆಬಿಡದೆ ಜೊತೆಯಲ್ಲೇ ಇರತೊಡಗಿ
ದಳು ಲಿಂಗಮ್ಮ ರೋಗಿಗಳ ಸೇವೆ ಮುಗಿಸಿ ಅನುಭವ
ಮಂಟವಕ್ಕೆ ಹೊರಟಾಗ ಮಹಾದೇವಿಯೂ ಜೊತೆಗೆ
ಬಂದಳು.

ವಿಶಾಲವಾದ ಅನುಭವ ಮಂಟಪದಲ್ಲಿ ಪ್ರಭು ದೇವರು
ಅಧ್ಷಕ ಸ್ಥಾನದಲ್ಲಿ ಕುಳಿತಿದ್ದಾರೆ. ಅವರ ಅಕ್ಕಪಕ್ಕದಲ್ಲಿ
ಬಸವಣ್ಣನವರು ಹಾಗೂ ಚೆನ್ನಬಸವಣ್ಣನವರು
ಕುಳಿತಿದ್ದಾರೆ.
ಮತ್ತೊಂದು ಬರಿಯಲ್ಲಿ ನಾಗಲಾಂಬಿಕೆ, ಗಂಗಾಂಬಿಕೆ,
ನೀಲಾಂಬಿಕೆ, ಆಯ್ದಕ್ಕಿ ಲಕ್ಕಮ್ಮ ಮೊದಲಾದ ಶರಣ-
ಶರಣೆಯರ ಸಮೂಹವೇ ಅಲ್ಲಿ ಸೇರಿದೆ. ಅದನ್ನು
ನೋಡುತ್ತಿದ್ದಂತೆಯೇ ಲಿಂಗಮ್ಮನಿಗೆ ಮರಾಣ ಕತೆಗಳಲ್ಲಿ
ಕೇಳಿದ್ದ ಶಿವನ ಒಡ್ಡೋಲಗದ ವೈಭವ ನೆನಪಾಗಿ
ಮಳಕವಾಯಿತು.
ಅಲ್ಲಿ ಸೇರಿದ್ದ ಅನೇಕ ಶರಣ, ಶರಣೆಯರನ್ನು
ಲಿಂಗಮ್ಮ ಗುರುತಿಸಿದಳು ಮಡಿವಾಳ ಮಾಚಿದೇವರು,
ಘಟ್ಟಿವಾಳಯ್ಯನವರು, ನುಲಿಯ ಚಂದಯ್ಯನವರು ಹೀಗೇ
ಜಂಗಮ ಭಕ್ತರು ಸಾಲಾಗಿ ಶಿಸ್ತಿನಿಂದ ಕುಳಿತಿರುವ್ರ)ದನ್ನು
ನೋಡಿ ಲಿಂಗಮ್ಮ ಆನಂದ ಪರವಶಳಾದಳು. ತನ್ನ
ಬದುಕು ಸಾರ್ಧಕವಾಯಿತು ಎಂದೆನಿಸಿತು.
ಕಲ್ಯಾಣವನ್ನು ಕಾಣಬೇಕೆಂದು ಮನೆ ತೊರೆದು ಬಂದ
ದಿನವನ್ನು ಆಕೆ ನೆನಮ ಮಾಡಿಕೊಂಡಳು. ಅನುಭವ

ಮಂಟಪದಲ್ಲಿ ಶರಣರು ಒಂದೊಂದು ವಚನವನ್ನು ಓಡಿದ
ಮೇಲೆ ಉಳಿದವರು ಅದರ ಬಗ್ಗೆ ಚರ್ಚೆ ನಡೆಸುತ್ತಿದ್ದರು.
ಈ ಅನುಭವಗೋಷ್ದಿ ಚಿಂತನ-ಮಂಥನಕ್ಕೆ ಆತ್ಮೆದ ಉನ್ನತಿ
ಬಗ್ಗೆ ತಿಳಿದುಕೊಳ್ಳಲು ಬಹಳಷ್ಟು ಸಹಕಾರಿಯಾಯಿತು.
ತ್ರಿಕಾಲ ಲಿಂಗಮಾಜೆ, ನೊಂದು-ಬೆಂದವರಿಗೆ ಸಹಾಯ,
ದಾಸೋಹ ಮುಂತಾದವುಗಳಲ್ಲಿ ಲಿಂಗಮ್ಮ ತನ್ನನ್ನು ತಾನು
ತೊಡಗಿಸಿಕೊಂಡಳು.
ಮರುದಿನ ಸಾಹುಕಾರ ಶಂಕರಪ್ಪ-ಭಾಗೀರಥಮ್ಮ
ದಂಪತಿಗಳ ಮನೆಗೆ ಲಿಂಗಮ್ಮ ಬಂದಳು ಸಾಹುಕಾಲ್
ಶಂಕರಪ್ಪನ ಮನೆ ಎಂದರೆ ನಗ ನಾಣ್ಯಕ್ಕೆ ಬರವಿಲ್ಲ. ಆದರೆ
ಎಷ್ಟೇ ಹಣ ಖರ್ಚು ಮಾಡಿದರೂ ತನ್ನ ಏಕೈಕ ಮಗನ
ಕಾಯಿಲೆ ವಾಸಿಯಾಗುತ್ತಿಲ್ಲ ಎಂಬ ಕೊರಗು. ಅವರ
ಮನೆಯಲ್ಲಿಯೇ ಲಿಂಗಮಾಜೆ ಮುಗಿಯಿತು. ಮಗು
ವೀರಭದ್ರನ ಜ್ವರವನ್ನು ಹೋಗಲಾಡಿಸಿ ಆತನಿಗೆ ಆರೋಗ್ಯ
ಕರುಣಿಸಬೇಕೆಂದು ಮನೆಮಂದಿ ಲಿಂಗಮ್ಮನಿಗೆ ಮೊರೆ
ಇಟ್ಟರು.
ಲಿಂಗಮ್ಮ ಮಗುವನ್ನೆತ್ತಿಕೊಂಡು ದೇವರ ಮುಂದ
ಕುಳಿತುಕೊಂಡು ಧ್ಯಾನ ಮಾಡಿದಳು.

ದಾನಮ್ಮಮಗುವಿಗೆ ವಿಭೂತಿ ಧರಿಸಿ ಆಶೀರ್ವದಿಸುತ್ತಿರುವುದು
ಮಗುವಿನ ಹಣೆಗೆ ಮತ್ತು ದೇಹಕ್ಕೆ ವಿಭೂತಿ ಭಸ್ಮ
ಲೇಪಿಸಿದಳು “ನಿಮ್ಮ ವೀರಭದ್ರ ತನ್ನ ಆರೋಗ್ಯವನ್ನು
ಖಂಡಿತ ಮರಳಿ ಪಡೆಯುತ್ತಾನೆ. ನೀವು ಈ ಬಗ್ಗೆ
ಯೋಚನೆ ಮಾಡಬೇಡಿ” ಎಂದು ಮನೆಮಂದಿಗೆ ಅಭಯ
ನೀಡಿದಳು.
ನೈವೇದ್ಯವಾದ ಕಲ್ಲುಸಕ್ಕರೆಯನ್ನು ಬಾಯಿಗೆ ಹಾಕಿದ
ನಂತರ ವೀರಭದ್ರ ಕಣ್ತೆರೆದ, ಎದ್ದು ಕೂತು ಮಾತಾಡಿದ, 18

19 ಮತ್ತೊಂದು ಕಲ್ಲು ಸಕ್ಕರೆಯನ್ನು ತಾನೇ ಕೇಳಿ ಕೈಗೆ
ತೆಗೆದುಕೊಂಡ. ಶಂಕರವ್ಪ, ಭಾಗೀರಥಮ್ಮನ ಆನಂದಕ್ಕೆ
ಪಾರವೇ ಇರಲಿಲ್ಲ. ಅನೇಕ ದಿನಗಳಿಂದ ಹಾಸಿಗೆ ಹಿಡಿದು
ಸಾಯುವ ಸ್ಥಿತಿಯಲ್ಲಿದ್ದ ತಮ್ಮ ಮಗನ ಕಾಯಿಲೆ ವಾಸಿ
ಆಗಿದೆ.
“ಇದೇನು ಮಾಟವೇ ಮಂತ್ರವೇ” ಎಂದು ಸುತ್ತಲಿದ್ದ
ಜನಕ್ಕೆ ಆಶ್ಚರ್ಯವಾಯಿತು. ಲಿಂಗಮ್ಮ ಮಾಡಿದ ಈ
ಒಂದು ವೈದ್ಯೋಪಚಾರ ಎಲ್ಲರಿಗೂ ವವಾಡದಂತೆ
ತೋರಿತು. ಈ ಸುದ್ದಿ ಬಹು ಬೇಗ ಎಲ್ಲ ಕಡೆ ಹಬ್ಬಿತು.
“ತಮ್ಮ ವಂಶದ ಕುಡಿಯನ್ನು ಉಳಿಸಿದ
ಉಪಕಾರವನ್ನು ನಾವೆಂದೂ ಮರೆಯಲು ಸಾಧ್ಯವಿಲ್ಲ
ತಾಯಿ ಲಿಂಗಮ್ಮ” ಎಂದು ಶಂಕರಪ್ಪನವರು ಲಿಂಗಮ್ಮನಿಗೆ
ಕೈ ಮುಗಿದರು.
ಮಹಾದೇವಿಯ ಮನೆಗೆ ರೋಗಿಗಳು ಸಾಲುಸಾಲಾಗಿ
ಬರಲು ಶುರು ಮಾಡಿದ್ದರು. ಲಿಂಗಮ್ಮನ ಜನಸೇವೆ
ಅವಿರತವಾಗಿ ನಡೆಯುತ್ತಿತ್ತು. ಬಸವ್ವ ಎಂಬಾಕೆ ಬಂದು
“ತನ್ನ ಗಂಡನಿಗೆ ಪಾರ್ಶ್ವವಾಯು ಆಗಿದೆ. ಅವರಿಗೆ ಎದ್ದು
ಓಡಾಡಲು ಆಗುತ್ತಿಲ್ಲ. ಆವರ ಕಾಯಿಲೆಯನ್ನು ವಾಸಿ
ಮಾಡಮ್ಮಾ” ಎಂದು ಬೇಡಿದಳು. ತನ್ನ ಸಂಸಾರದ
ಕಷ್ಟವನ್ನೆಲ್ಲಾ ಹೇಳಿಕೊಂಡಳು.

ಭಸ್ಮವನ್ನು ಕೈಗೆ ತೆಗೆದುಕೊಂಡ ಲಿಂಗಮ್ಮ ಬಹಳ ಕಾಲ
ಧ್ಯಾನ ಮಾಡಿದಳು. ತನ್ನ ದೃಷ್ಟಿಯ ಮುಖಾಂತರವಾಗಿ ಆ
ಭಸ್ಮಕ್ಕೆ ಆಧ್ಯಾತ್ಮ ಶಕ್ತಿಯನ್ನು ತುಂಬಿದಳು. “ತೆಗೆದುಕೋ
ಬಸವ್ವ, ಈ ಭಸ್ಮವನ್ನು ನಿನ್ನ ಗಂಡನ ದೇಹಕ್ಕೆ ಲೇಪಿಸು.
ಶಿವನ ಮಂತ್ರವನ್ನು ಜಪಿಸಲು ಹೇಳು. ನಿನಗೆ
ಒಳ್ಳೆಯದಾಗಲಿ, ಹೋಗಿ ಬಾ” ಎಂದು ಹೇಳಿ ಕಳಿಸಿದಳು.
ಒ೦ದೆರಡು ದಿನಗಳಲ್ಲೇ ಬಸವ್ವವ ಗಂಡ ಎದ್ದು
ಓಡಾಡುವಂತಾದ.
ಮಹಾದೇವಿಯ ಮನೆಗೆ ಲಿಂಗಮ್ಮ ಬಂದ ನಂತರ
ಅಲ್ಲಿಯ ಜಾಗ ಚಿಕ್ಕದಾಯಿತು ಬಡವರ ತೊಂದರೆಗಳನ್ನು
ಶಾಂತವಾಗಿ ಕೇಳಿ ಎಲ್ಲರಿಗೂ ಸಹಾಯ ಮಾಡುತ್ತಿದ್ದಳು.
ಲಿಂಗಮ್ಮ. ದಿನಕಳೆದಂತೆ ದಾಸೋಹಕ್ಕೆ ಬೇಕಾಗುವ ದಿನಸಿ
ಸಾಮಾನುಗಳನ್ನು ತಂದುಹಾಕುವ ಭಕ್ತರ ಸಂಖ್ಯೆಯೂ
ಹೆಚ್ಟಿತು. ನೂರಾರು ಜನಕ್ಕೆ ಪ್ರಸಾದ. ಮಹಾದೇವಿಯ ಮನೆ
ಹಿಂಭಾಗದಲ್ಲಿ ಪ್ರಸಾದದ ಮನೆಯನ್ನು ಕಟ್ಟಿಸಿದರು.
ಲಿಂಗವ್ವನಿಗಾಗಿ ಬೇರೆಯ ಒಂದು ಕಟ್ಟೆಯನ್ನು ಕಟ್ಟಿಸಿದರು.
ಊರ ಸಾಹುಕಾರನಾದ ಶಂಕರಪ್ಪ ಅನ್ನ ದಾಸೋಹದ
ಮೇಲ್ವಿಚಾರಣೆಯನ್ನು ತೆಗೆದುಕೊಂಡ.
ಲಿಂಗಮ್ಮನ ಪೂಜೆಗೆ ಪ್ರಶಾಂತವಾದ ಸ್ಥಳ
ಇಲ್ಲವಾಯಿತು. ಶಿವನ ಪೂಜೆಗೆಂದು ಇಳಿಯುವ ವೇಳೆಗೆ

ಯಾರಾದರೂ ಭಕ್ತರು ಬರುತ್ತಾರೆ, ಕದ ತಟ್ಟುತ್ತಾರೆ, ತಮ್ಮ
ಕಷ್ಟ ನಿವಾರಣೆ ಮಾಡು ತಾಯಿ ಎಂದು ಬೇಡಿಕೊಳ್ಳುತ್ತಾರೆ
ತಾವು ತುಂಬಾ ದೂರದಿಂದ ಬಂದಿದ್ದು, ತಮಗೆ ಸಹಾಯ
ಇಂದೇ ಮಾಡಬೇಕೆಂದು ಅಂಗಲಾಚುತ್ತಾರೆ. ಲಿಂಗವ್ವನಿಗೆ
ಧ್ಯಾನ ಮಾಡಲು ಸಹ ವೇಳೆ ಹಾಗೂ ಸ್ಥಳ
ಇಲ್ಲದಂತಾಗಿತ್ತು.
ಮಹಾಮನೆಯ ಹಿಂಭಾಗದಲ್ಲಿ ಒಂದು ಸುಂದರವಾದ
ಬಾಳೆಯ ವನವಿದೆ. ಅದು ಪ್ರಶಾಂತವಾದ ಜಾಗ ಎಂದ
ತಿಳಿದ ಲಿಂಗವ್ವ ಬೆಳಿಗ್ಗೆ ಸೂರ್ಯೋದಯಕ್ಕೆ ಮುನ್ನವೇ
ಬಾಳೇ ವನಕ್ಕೆ ತೆರಳಿ ಶಿವಪೂಜೆ, ಧ್ಯಾನ ಮುಗಿಸಿಕೊಂಡು
ಮಹಾದೇವಿಯ ಮನೆಗೆ ಬರುತ್ತಿದ್ದಳು.
. ಅಂದು ಶ್ರಾವಣ ಶ್ರುಕವಾರ. ಲಿಂಗವ್ವ ಬಾಳೆಯ
ವನದಲ್ಲಿ ಬ್ರಾಹ್ಮೀಯ ಮುಹೂರ್ತದಲ್ಲಿ ಪೂಜೆಗೆ ಕುಳಿತಳು.
ಎಂದಿನಂತೆ ಸೂರ್ಯೋದಯವಾದ ಮೇಲೆ ಮನೆಗೆ
ತೆರಳಬೇಕಿತ್ತು. ಆದರೆ ಆ ವೇಳೆಗೆ ಸಾಕಷ್ಟು ಮಂದಿ
ತನಗಾಗಿ ಕಾಯುತ್ತಿರುತ್ತಾರೆ ಎಂಬುದನ್ನು ಮೈಮರೆತು
ಶಿವಪೂಜೆಯಲ್ಲಿ ತಲ್ಲೀನಳಾಗಿದ್ದಳು ಆಕೆಯಿಂದ
ಉಪಕೃತರಾದ ಹಲವಾರು ಮಂದಿ ಹಣ್ಣು-ಹಂಪಲು
ತೆಗೆದುಕೊಂಡು ಹಾಡುತ್ತಾ ಮಹಾದೇವಿ ಮನೆಗೆ ಬಂದರು.
ಅಲ್ಲಿ ಲಿಂಗವ್ವ ಇರಲಿಲ್ಲ. ಬಾಳೆ ವನದಲ್ಲಿ ಇರಬಹುದೆ೦ದು

ಆ ಮಂದಿ ಅಲ್ಲಿಗೆ ಹಾಡುತ್ತಾ ಬಂದರು. ಈ ಸಾಮೂಹಿಕ
ಗಾನ ಬಸವಣ್ಣನವರ ಕಿವಿಗೂ ಬಿತ್ತುಆಕೆ ಲಿಂಗಮ್ಮ ಎಂಬ
ಶರಣೆಯೇ ಇರಬೇಕೆಂದು ಬಸವಣ್ಣನವರು ಭಾವಿಸಿದರು
ವಿಜಾಪುರ ಭಾಗದಿಂದ ಬಂದ ಲಿಂಗಮ್ಮ ಕಲ್ಯಣದ
ನೂರಾರು ಜನರ ರೋಗಗಳನ್ನು ನಿವಾರಣೆ ಮಾಡಿದ್ದಾಳೆ
ಕೈ,ಕಾಲು,ಕಣ್ಣು ಇಲ್ಲದವರಿಗೆ ಅವುಗಳನ್ನು ಕೊಟ್ಟಿದ್ದಾಳೆ
ಎಂಬುದು ಬಸವಣ್ಣನವರ ಕಿವಿಗೆ ಆಗಾಗಲೇ ಬಿದ್ದಿತ್ತು
ಬಸವಣ್ಣ, ಚೆನ್ನಬಸವಣ್ಣ ಮತ್ತಿತರರು ಬಾಳೆ ವನಕ್ಕೆ
ಬಂದರು.
ಲಿಂಗಮ್ಮ ಶಿವ ಧ್ಯಾನದಲ್ಲಿ ತಲ್ಲೀನಳಾಗಿದ್ದಾಳೆ. ಆಕೆಯ
ಸುತ್ತಭಕ್ತ ಸಮೂಹ ಕೈ ಮುಗಿದು ಹಾಡುತ್ತಾ ನಿಂತಿದ್ದಾರೆ.
-ಲಿಂಗಮ್ಮನಿಗೆ ಸುಮಾರು 16 ವರ್ಷದ ಪ್ರಾಯ.
ಆಕರ್ಷಕ ನಿಲುವು. ಆ ನಿಲುವಿಗೆ ತಕ್ಕ ದಷ್ಟಪುಷ್ಟ ಶರೀರ.
ಗೋಧಿಕೆಂಪು ಮೈ ಬಣ್ಣ. ವಿಶಾಲವಾದ ಹಣೆಯಲ್ಲಿ
ಧರಿಸಿದ್ದ ವಿಭೂತಿ ಮುಖದ ಶೃಂಗಾರ ಮತ್ತಷ್ಟೂ ಹೆಚ್ಚಿತ್ತು.
ಅಂಗೈಲಿದ್ದ ಲಿಂಗದಲ್ಲಿ ಆಕೆಯ ದೃಷ್ಟಿ ನೆಟ್ಟಿತ್ತು
ಶಿವಯೋಗಾನಂದದಲ್ಲಿ ಆಕೆ ಮೈಮರೆತಿರುವ ದೃಶ್ಯ ಮತ್ತೆ
ಮತ್ತೆ ನೋಡುವಂತಿತ್ತು. ಅಲ್ಲಿ ಭಕ್ತಿ ಭಾವ ತು೦ಬಿತ್ತು.
ಲಿಂಗಮ್ಮ ಪೂಜೆ ಮುಗಿಸಿ ಕಣ್ತೆರೆದಾಗ ಏನಾಶ್ಚರ್ಯ!
ತನ್ನ ಎದುರಿಗೆ ಬಸವಣ್ಣ, ಚೆನ್ನ ಬಸವಣ್ಣ ಮೊದಲಾದ
ಜಂಗಮರು ನಿಂತಿದ್ದಾರೆ. ಲಿಂಗಮ್ಮನಿಗೆ ಕೈಲಾಸವವೇ
ಭೂಮಿಗೆ ಇಳಿದು ಬಂದಂತಾಗಿತ್ತು. ಆಕೆಯ ಕಣ್ಣಿಂದ
ಆನಂದ ಬಾಷ್ಪಗಳು ಉದುರಿದವು.
ಅಕ್ಕ ನಾಗಮ್ಮನು ಲಿಂಗಮ್ಮನ ಬಳಿ ಬಂದು
ಪ್ರೀತಿಯಿಂದ ಮೈ ದಡವಿದಳು.
“ತಮ್ಮೆಲ್ಲರ ದರ್ಶನ ಪಡೆಯಲು ನಾನು ದೂರದ
ಉಮರಾಣಿ ಗ್ರಾಮದಿಂದ ಇಲ್ಲಿಗೆ ಬಂದೆ. ಇಂದು ನನ್ನ
ಜೀವನ ಸಾರ್ಧಕವಾಯಿತು” ಎಂದು ಲಿಂಗಮ್ಮ ತುಂಬು

ಕಂಠದಿಂದ ಹೇಳಿದಳು. ಲಿಂಗಮ್ಮನು ಮಾಡುತ್ತಿದ್ದ
ಕಲ್ಯಾಣದ ಜನರ ಸೇವೆಯನ್ನು ಬಸವಣ್ಣನವರು
ಬಹುವಾಗಿ ಮೆಚ್ಚಿದ್ದರು.
“ನೀನು ಮಹಾಮನೆಗೆ ಯಾಕೆ ಬಂದಿಲ್ಲ. ನೀನು ಎಲ್ಲಿ
ಉಳಿದಿರುವೆ” ಎಂದು ಕೇಳಿದರು.
“ನಾನು ಕಲ್ಯಾಣಕ್ಕೆ ಬಂದ ಕೂಡಲೇ ಒಂದು ಸಣ್ಣ
ಕಟ್ಟೆಯ ಬಳಿ ಮಹಾದೇವಿ ಎಂಬ ವಿಧವೆಯೊಬ್ಪಳು
ಅಳುತ್ತಿರುವುದನ್ನು ನೋಡಿದೆ ಅವಳನ್ನು ಕಂಡ ಕೂಡಲೇ
ನನಗೊಂದು ರೀತಿಯ ಜಿಗುಪ್ಸೆ ಉಂಟಾಯಿತು.
ಕಲ್ಯಾಣವನ್ನು ನೋಡಲು ಬಂದವರನ್ನು ಮುಂದೆ ಕಳಿಸಿ
ನಾನು ಅವಳಿಗೆ ಸಾಂತ್ವನ ಹೇಳಲು ಅಲ್ಲೇ ಉಳಿದೆ.”
ಬಂದಿದ್ದ ಶರಣರಿಗೆ ಲಿಂಗಮ್ಮನ ಮಾತುಗಳು
ಮಹದಾನಂದವನ್ನು ನೀಡಿತು.
“ಆ ನತದೃಷ್ಟೆ ಮಹಾದೇವಿಯ ಪತಿ ಮತ್ತು ಮಕ್ಕಳು
ತೀರಿಕೊಂಡ ಮೇಲೆ ಆಕೆಗ್ಯಾರೂ ದಿಕ್ಕಿಲ್ಲದೆ ಆಕೆ
ಆತ್ಮಹತ್ಯೆಯ ಪ್ರಯತ್ನದಲ್ಲಿದ್ದಾಳೆಂದು ತಿಳಿಯಿತು. ನಾನು
ಅವಳೊಂದಿಗೇ ಉಳಿದೆ. ಈಗಲೂ ಅಲ್ಲೇ ಇದ್ದೇನೆ. ಈಗ
ಅವಳು ಸಹ ಶರಣೆಯಾಗಿ ಜನಸೇವೆಗೆ ನನ್ನೊಂದಿಗಿದ್ದಾಳೆ”
ಎಂದಳು.

“ನೀನು ಅನುಭವ ಮಂಟಪಕ್ಕೆ ಬರಲಿಲ್ಲವೇಳೆ”
ಎಂದರು ಬಸವಣ್ಣ.
“ವ್ರತಿನಿತ್ಯ ಅನುಭವ ಮಂಟವಕ್ಕೆ ಬರುತ್ತಿದ್ದೇನೆ,
ವಚನಾಮೃತದ ಸವಿಯನ್ನು ಸವಿಯುತ್ತಿದ್ದೇನೆ. ನನಗೆ
ಮಹಾಮನೆಯನ್ನು ಪ್ರವೇಶಿಸಲು ಸಂಕೋಚ. ದೂರ
ರಿಂದಲೇ ತಮ್ಮೆಲ್ಲರ ದರ್ಶನ ಪಡೆದು ನನ್ನ ಭಕ್ತಿದೂರ್ವಕ
ನಮನಗಳನ್ನು ಅರ್ಪಿಸುತ್ತಿರುವೆ” ಎಂಬುದಾಗಿ ಹೇಳಿದಳು
ಬಸವಣ್ಣನವರಿಗೆ ಸಂತೋಷವಾಯಿತು. “ಲಿಂಗಮ್ಮ,
ಅಕ್ಕ ಮಹಾದೇವಿಯು ಅವ್ವ ನೀಲವ್ವನ ಮೋಹದ
ಮಗಳಾಗಿ ಮಹಾಮನೆಯಲ್ಲಿದ್ದಾಳೆ. ಆಕೆ ಶ್ರೀಶೈಲಕ್ಕೆ
ಹೊರಟಿದ್ದಾಳೆ. ನೀನು ಬಂದು ಗಂಗಾಂಬಿಕೆಯ ಅಕ್ಕರೆಯ
ಮಗಳಾಗಿ ಮಹಾಮನೆಯಲ್ಲಿ ಇರಬೇಕವ್ವ” ಎಂದರು.
ಆಕೆಯ ಜನಸೇವೆಯನ್ನು ಹೊಗಳಿದ ಚೆನ್ನಬಸವಣ್ಣ
ನವರು “ತಾಯಿ ಲಿಂಗಮ್ಮ.. ರೋಗಿಗಳ ರೋಗ
ಗುಣಪಡಿಸುತ್ತಿದ್ದೀಯ. ಅಂಗವಿಕಲರು ಆರೋಗ್ಯವಂತ
ರಾಗಿದ್ದಾರೆ, ದೃಷ್ಟಿಮಾಂಧ್ಯರು ಕಣ್ಣುಗಳನ್ನು ಮತ್ತೆ
ಪಡೆದಿದ್ದಾರೆ. ಪವಾಡೆಸದೃಶವಾದ ಇದನ್ನೆಲ್ಲಾ ನೀನು ಹೇಗೆ
ಸಾಧಿಸಿದೆಯವ್ವ” ಎಂದು ಕೇಳಿದರು.
ಲಿಂಗಮ್ಮ ಸಂಕೋಚದಿಂದಲೇ ಎಲ್ಲವನ್ನೂ
ಹೇಳಿದಳು.

“ನಾನು ಹಿಂದೊಮ್ಮೆ ಸೊಲ್ಲಾಪುರಕ್ಕೆ ಸಿದ್ದರಾಮೇಶ್ವರ
ದರ್ಶನಕ್ಕೆ ಹೋಗಿದ್ದೆ ಅಲ್ಲಿ ಗುರು ಸಿದ್ದರಾಮೇಶ್ವರರು
ದೃಷ್ಟಿಯೋಗವನ್ನು ತಿಳಿಸಿಕೊಟ್ಟರು. ಶಿವಯೋಗದ
ಸಾಧನೆಯ ಮಾರ್ಗವನ್ನು ತಿಳಿಸಿದರು_ ನಾನಿನ್ನೂ ಸಾಧಕಿ
ಈ ಕಲ್ಯಾಣ ಪಟ್ಟಣಕ್ಕೆ ಬಂದ ಅನಂತರ ಸಾವಿರಾರು
ಶರಣೆಯರು ಕಾಯಕದಲ್ಲಿ ನಿರತರಾಗಿರುವುದನ್ನು ಕಂಡೆ
ನಾನು ಯಾವ ಕಾಯಕವನ್ನು ಕೈಗೊಳ್ಳಲಿ ಎಂದು
ಯೋಚಿಸಿದೆ ದಿನರನ್ನು, ದುಃಖಿತರನ್ನು ಕಂಡಾಗ ನನ್ನ
ಹೃದಯ ಮಿಡಿಯಿತು. ಸಂಕಷ್ಟದಲ್ಲಿರುವವರಿಗೆ ಸೇವೆ
ಯನ್ನು ಸಲ್ಲಿಸಬೇಕು, ಅದೇ ನನ್ನ ಕಾಯಕವಾಗಬೇಕು
ಎಂಬ ನಿರ್ಧಾರಕ್ಕೆ ಬಂದೆ.”
ಗಂಗಾಬಿಕೆ ಮತ್ತು ನಿಲಾಂಬಿಕೆಯರಿಗೆ
ಆನಂದವಾಯಿತು. “ಲಿಂಗವ್ವ. ನಿನ್ನನ್ನು ಹೆತ್ತವರು
ಪುಣ್ಯವಂತರು. ಇನ್ನು ಮುಂದೆ ನೀನು ನಮ್ಮ
ಜೊತೆಯಲ್ಲಿಯೇ ಮಹಾಮನೆಯಲ್ಲಿ ವಾಸ ಮಾಡವ್ವ”
ಎಂದು ತಿಳಿಸಿದರು.
ಆಕೆಯ ಕಾಯಕದ ಬಗ್ಗೆ ಬಸವಣ್ಣನವರು ಒಳ್ಳೆಯ
ಮಾತುಗಳನ್ನಾಡುತ್ತಾ “ಕಲ್ಯಾಣದಲ್ಲಿ ಅನ್ನ ದಾಸೋಹಿಗಳು,
ವಚನಕಾರರು ಇದ್ದಾರೆ ಆದರೆ ಕಷ್ಟಕಾರ್ಪಣ್ಯಗಳನ್ನು
ಮಾನವೀಯತೆಯ ದೃಷ್ಟಿಯಿಂದ ಕಂಡು ಸಹಾಯ
ಮಾಡುವ, ಶಿವಯೋಗ ಸಾಧನೆಯ ಫಲವನ್ನು ದಾನ
ಮಾಡುವ ನಿನ್ನಂತಹ ಜನರು ಕಡಿಮೆ. ನೀನು ಜನರ
ಇಷ್ಟಾರ್ಥ ಪೂರೈಸುವ ಕಾಮಧೇನು. ಇನ್ನು ಮುಂದೆ
ನೀನು ಲಿಂಗಮ್ಮ ಅಲ್ಲ, ದಾನ ದಾಸೋಹಿ ದಾನಮ್ಮ”
ಎಂಬುದಾಗಿ ಬಸವಣ್ಣನವರು ಲಿಂಗಮ್ಮನಿಗೆ ಬಿರುದು
ನೀಡಿದರು.
ಲಿಂಗಮ್ಮ ದಾನಮ್ಮ ಆದಳು. ವಚನಕಾರ್ತಿ ಅಕ್ಕ
ಮಹಾದೇವಿಯನ್ನು ಕಾಣಬೇಕೆಂಬ ಅಭಿಲಾಷೆಯನ್ನು
ದಾನಮ್ಮ ವ್ಯಕ್ತ ಪಡಿಸಿದಳು. ಮಹಾಮನೆಗೆ ಬರಲು
ಗಂಗಾಂಬಿಕೆ ತಿಳಿಸಿದಳು.
ದಾನಮ್ಮ ಮಹಾಮನೆಗೆ ದಾಸೋಹದ ವೇಳೆ
ಬಂದಾಗ ತನ್ನ ಕಣ್ಣನ್ನು ತಾನೇ ನಂಬದೆ ಹೋದಳು
ಸಾವಿರ ಜನ ಒಂದೇ ಪ೦ಕ್ತಿಯಲ್ಲಿ ಕುಳಿತು ಪ್ರಸಾದ
ಸ್ವೀಕರಿಸುತ್ತಿದ್ದಾರೆ. ಅಕ್ಕ ನಾಗಮೃ ನೀಲಾಂಬಿಕಾ ಮತ್ತು
ಗಂಗಾಂಬಿಕಾ ಪ್ರಸಾದವನ್ನು ಅಣಿಗೊಳಿಸಿ ಹಂಚುವ
ಕಾಯಕದಲ್ಲಿ ನಿರತರಾಗಿದ್ದಾರೆ.
ಮಹಾಮನೆಯ ವೈಭವವನ್ನು ಅಲ್ಲಿ ತಯಾರಾಗಿದ್ದ
ಹಲವಾರು ಬಗೆಯ ಅಡಿಗೆಯನ್ನು, ಬೇಡಿದವರಿಗೆ ತಂದು

ಬಡಿಸುವ ದೃಶ್ಯವನ್ನು ಕಂಡ ದಾನಮ್ಮ ಮನದಲ್ಲೇ ಹಿರಿಹಿರಿ
ಹಿಗ್ಗಿದಳು. ಬಸವಣ್ಣನವರಿಗೆ ಶಿರಬಾಗಿ ವಂದಿಸಿದಳು
ದಾನಮ್ಮ ತನಗಿದ್ದ ಅನುಮಾನವನ್ನು ಅಕ್ಕ ನಾಗಮ್ಮನ
ಬಳಿ ತೋಡಿಕೊಂಡಳು “ಅವ್ವ, ನನ್ನ ಬಳಿ ಬರುವ
ಜನರಿಗೆಲ್ಲಾ ನಾನು ಭಸ್ಮವನ್ನು ಲೇಪಿಸಿಕೊಳ್ಳಲು
ಹೇಳುತ್ತಿದ್ದೇನೆ. ಅದರಿಂದ_ ಅವರಿಗೆ ಗುಣವಾಗುತ್ತಿದೆ.
ಅಂತಹವರಿಗೆ ಲಿಂಗದಾನ ಮಾಡಿಸಬೇಕು. ಗುಣಮುಖ
ರಾದವರು ಲಿಂಗಧಾರಿಗಳಾಗುವ ಆಸೆ ವ್ಯಕ್ತಪಡಿಸುತ್ತಿದ್ದಾರೆ.
ನಮಗೆ ದೊರೆಯುವ ದೈವೀ ಆನಂದ ಅವರಿಗೂ
ದೊರೆಯುವಂತಾಗಬೇಕು. ಆದರೆ ಮಹಿಳೆಯರಿಗೂ
ಲಿಂಗದೀಕ್ಷೆ ಕೊಡಬಹುದೇ, ಅವರಿಗೂ ಪಡೆಯುವ
ಅಧಿಕಾರವಿದೆಯೇ ಎಂಬ ಅನುಮಾನ ನನ್ನಲ್ಲಿದೆ. ಇದಕ್ಕೆ
ಪರಿಹಾರ ಕೊಡಿ” ಎಂದು ಕೇಳಿಕೊಂಡಳು.
ಅಕ್ಕನಾಗಮ್ಮ ಮುಗುಳ್ನಕ್ಕಳು. “ದಾನಮ್ಮ.. ಬಸವಣ್ಣ
ನವರು ಸೃಷ್ಟಿಸಿರುವ ಈ ಸಮಾಜದಲ್ಲಿ ಗಂಡು-ಹೆಣ್ಣು
ಎಂಬ ತಾರತಮ್ಯವಿಲ್ಲ. ಎಲ್ಲರಿಗೂ ಇರುವ ಆತ್ಮ ಒಂದೇ.
ಒಳಗಿರುವ ಆತ್ಮ ಗಂಡು ಅಲ್ಲ, ಹೆಣ್ಣೂ ಅಲ್ಲ. ಇದು
ಶರಣವಾಣಿ. ಅನೇಕ ಶರಣೆಯರು ಈಗಾಗಲೇ
ಲಿಂಗಧಾರಣ ಕ್ರಮವನ್ನು ಬಸವಣ್ಣನವರಿಂದ ಕಲಿತು
ಕೊಂಡು ಹೋಗಿದ್ದಾರೆ ಪ್ರತಿ ಸೋಮವಾರ
ಮಹಾಮನೆಯ ಲಿಂಗಧಾರಣ ಮಂಟಪದಲ್ಲಿ ನೂರಾರು
ಮಹಿಳೆಯರು ಲಿಂಗಧಾರಿಗಳಾಗುತ್ತಿದ್ದಾರೆ. ನಿನು
ಸೋಮವಾರ ಬೆಳಿಗ್ಗೆ ಅಲ್ಲಿಗೆ ಹೋದರೆ ಚಿನ್ನಬಸವಣ್ಣ
ನವರು ಅಷ್ಟಾವರಣ, ಪ೦ಚಾಚಾರ, ಷಟ್ ಸ್ತಲದ
ಮಹಿಮೆಯನ್ನು ಜನರಿಗೆ ತಿಳಿಸಿಕೊಡುತ್ತಿರುವುದನ್ನು ನೀನು
ನೋಡಬಹುದು. ನೀನೂ ಸಹ ಅದರಿಂದ ಸಾಕಷ್ಟು
ಕಲಿಯಬಹುದು ಆ ಬಗ್ಗೆ ಅನೇಕ ವಚನಗಳಿವೆ
ಅವುಗಳನ್ನೂ ನೀನು ಪಡೆದುಕೊಳ್ಳಬಹುದು. ಆ ನಂತರ
ನೀನೇ ಜನರಿಗೆ ಲಿಂಗಧಾರಣೆ ಮಾಡಬಹುದು”
ಎಂಬುದಾಗಿ ಹೇಳಿದಳು.
ದಾನಮ್ಮ ಆ ಮೂವರೂ ಮಹಾತಾಯಿಯರಿಗೆ
ನಮಸ್ಕರಿಸಿ ಹೊರಟಳು. ಮರುದಿನ ಅಕ್ಕ ಮಹಾದೇವಿಯ
ದರ್ಶನ ಭಾಗ್ಯ ದಾನಮ್ಮನಿಗೆ ಸಿಕ್ಕಿತು. ಇಬ್ಪರೂ ಆತ್ಮದ
ಉನ್ನತಿಗಾಗಿ ಸಾಧನೆಯನ್ನು ಮಾಡಿದವರು. ಏನೋ
ಒಂದು ದೈವೀ ಆಕರ್ಷಣೆ ಅವರಿಬ್ಪರ ಅಂತರಂಗವನ್ನು
ಒಂದುಮಾಡಿತು. ಪರಸ್ಪರ ಕೈ ಮುಗಿದರು. ವಿಷಯಗಳನ್ನು
ಹಂಚಿಕೊಂಡರು. ಅನುಮಾನಗಳನ್ನು ಪರಿಹರಿಸಿ
ಕೊಂಡರು.

ಚೆನ್ನಬಸವಣ್ಣ, ಬಸವಣ್ಣ, ಅಕ್ಕ ಮಹಾದೇವಿ
ಮೊದಲಾದವರ ಜೊತೆಗೆ ನಡೆದ ಸಮಾಜಸೇವೆಯ
ತಿರುಳನ್ನು ಮತ್ತೆ ಮತ್ತೆ ಮೆಲುಕು ಹಾಕುತ್ತಾ ಧ್ಯಾನದಲ್ಲಿ
ತೊಡಗಿದ್ದ ದಾನಮ್ಮನಿಗೆ ಆರ್ತನಾದದ ಕರೆ ಕೇಳಿಸಿತು
ಕಣ್ತೆರೆದಾಗ ಒಬ್ಬ ಬಡವಿ ಕೈ ಜೋಡಿಸಿ ನಿಂತಿದ್ದಳು.
“ತಾಯಿ ದಾನಮ್ಮ, ನಮ್ಮ ಹುಡುಗ ಮರದ
ಮೇಲಿನಿಂದ ಬಿದ್ದಿದ್ದಾನೆ ಮೈ-ಕೈಯೆಲ್ಲಾ ಗಾಯವಾಗಿದೆ
ಅವನನ್ನು ಎತ್ತಿನಗಾಡಿಯಲ್ಲಿ ಮಲಗಿಸಿ ತಂದಿದ್ದೇವೆ. ನೀನು
ಬಂದು ಅವನಿಗೆ ಪ್ರಾಣದಾನ ಮಾಡು” ಎಂದು
ಬೇಡಿದಳು.
ಧ್ಯಾನ ಮತ್ತು ಶಿವಪೂಜೆಗೆಂದು ಕುಳಿತಿದ್ದ ಆಕೆ
ಒಡನೆಯೇ ಆ ಹುಡುಗನನ್ನು ನೋಡಲು ಧಾವಿಸಿದಳು
ನೊಂದವರ ಕಣ್ಣೀರೊರೆಸುವ ಕಾಯಕವನ್ನು ಕೈಗೊಂಡ
ಮೇಲೆ ಲಿಂಗಷೂಜೆ, ಜಂಗಮ ಸೇವೆಯನ್ನೂ ಸಹ
ಮರೆಯಬೇಕೆಂದು ಶರಣರೇ ಹೇಳಿದ್ದಾರೆ.
ದಾನಮ್ಮ ಆ ಮಗುವನ್ನು ನೋಡಿದಳು. 10 ವರ್ಷದ
ಹುಡುಗ ಮೈ ಮೇಲೆ ಅರೆ-ಬರೆ ಎಚ್ಚರ ಮರದಿಂದ
ಬಿದ್ದುಮೈಕೈಜಜ್ಜಿ ಹೋಗಿದೆ. ಆ ಮಗುವಿಗೆ ದಾನಮ್ಮ
ನೀರನ್ನು ಕುಡಿಸಿದಳು. ಮೈಮೇಲಿನ ಗಾಯಗಳನ್ನು

ತೊಳೆದು, ಹೊಸ ಬಟ್ಟೆಯನ್ನು ಹೊದಿಸಿ ಪಡಸಾಲೆಯಲ್ಲಿ
ಮಲಗಿಸಿ ತಾನು ಧ್ಯಾನಮಗ್ನಳಾದಳು.
ಧ್ಯಾನ ಮುಗಿದ ಮೇಲೆ ಭಸ್ಮವನ್ನು ತೆಗೆದುಕೊಂಡು
ಹಣೆಗೆ ಮತ್ತು ಗಾಯಕ್ಕೆಲ್ಲ ಭಸ್ಮ ಲೇಪನ ಮಾಡಿದಳು.
ನೋವಿಗೆ ನರಳಾಡುತ್ತಿದ್ದ ಆ ಹುಡುಗ ಶಾಂತನಾಗಿ ನಿದ್ದೆ
ಮಾಡಿದ ಅವನು ಬದುಕಿ ಉಳಿಯುತ್ತಾನೆಂಬ ಕಲ್ಪನೆ
ಯಾರಿಗೂ ಇರಲಿಲ್ಲ. ಅವನ ತಾಯಿ ಇಡೀ ರಾತ್ರಿ
ಶಿವಧ್ಯಾನದಲ್ಲಿ ಕಳೆದಳು. ಮಗನ ನೋವಿನ
ಮುಲುಗಾಟವು ಇರಲಿಲ್ಲ. ತನ್ನ ಮಗ ಉಳಿಯುವುದಿಲ್ಲ
ಎಂಬುದು ತಾಯಿಗೆ ಖಾತ್ರಿಯಾಗಿತ್ತು. ಆದರೆ
ಏನಾಶ್ಚರ್ಯ!
ಮರುದಿನ ಬೆಳಿಗ್ಗೆ ಮಗ ತಾನೇ ತಾನಾಗಿ ಕಣ್ತೆರೆದು
“ಅಮ್ಮಾ” ಎಂದ. ಆ ತಾಯಿಗೆ ಕಣ್ತುಂಬಿ ಬಂದಿತು. ತನ್ನ
ಮಗುವನ್ನು ಬದುಕಿಸಿದ ಬಗ್ಗೆ ದಾನಮ್ಮನನ್ನು
ಕೊಂಡಾಡಿದಳು. ದಾನಮ್ಮನಿಗೆ ನಮಸ್ಕರಿಸಿದಳು ಎತ್ತಿನ
ಗಾಡಿಯಲ್ಲಿ ತನ್ನ ಊರಿಗೆ ಬರಬೇಕೆಂದು ಆಮಂತ್ರಣ
ನೀಡಿ ಹಿಂತಿರುಗಿದಳು ಇದು ಕೇವಲ ಒಬ್ಪಿಬ್ಬರ
ಅನುಭವವಲ್ಲ. ದೂರ ದೂರದ ಊರುಗಳಿಂದ
ದಾನಮ್ಮನನ್ನು ನೋಡಲು, ತಮ್ಮ ಕಷ್ಟಗಳನ್ನು ನಿವಾರಿಸಿ
ಕೊಳ್ಳಲು ಅನೇಕ ಜನರು ಬರಲು ಶುರುಮಾಡಿದರು.

ಮನೆ ಬಿಟ್ಟು ಬಂದಿದ್ದ ದಾನಮ್ಮ, ದೀನದಲಿತರ
ಸೇವೆಯಲ್ಲಿ ತೊಡಗಿದ್ದಾಗ ಉಮರಾಣಿ ಗ್ರಾಮದಿಂದ
ಭಕ್ತನೊಬ್ಜ ಬಂದ.
“ತ೦ಗಿ ನೀನಿಲ್ಲಿ ಜನಸೇವೆಯಲ್ಲಿ ತೊಡಗಿದ್ದೀಯ. ಅತ್ತ
ನಿನ್ನ ತಂದೆ-ತಾಯಿಗಳು ನಿನ್ನನ್ನು ನೋಡಬೇಕೆಂದು
ಹಂಬಲಿಸುತ್ತಿದ್ದಾರೆ. ನಿನ್ನ ತಾಯಿಯವರಿಗೆ ಮೈ ಚೆನ್ನಾಗಿಲ್ಲ
ಆಕೆ ಹಾಸಿಗೆ ಹಿಡಿದಿದ್ದಾಳೆ” ಎಂದು ಹೇಳಿದ.
ಮನೆಮಂದಿ ತನ್ನ ಮದುವೆ ಸಿದ್ಧತೆಯಲ್ಲಿದ್ದಾಗ
ದಾನಮ್ಮ ಮನೆ ಬಿಟ್ಟು ಕಲ್ಯಾಣಕ್ಕೆ ಬಂದಿದ್ದಳು. ಲಿಂಗಮ್ಮ
ಳಾಗಿದ್ದ ಆ ಬಾಲೆ ಇಂದು ಶರಣೆ ದಾನಮ್ಮನಾಗಿ ಹೆಸರು
ಗಳಿಸಿದ್ದಳು ಅಕ್ಕ ಮಹಾದೇವಿಯ ಜೊತೆ ಪ್ರತಿನಿತ್ಯ
ವಚನಗಳ ಬಗ್ಗೆ ವಿಚಾರ ಮಾಡುತ್ತಿದ್ದಳು ತೆಮ್ಮ ತಮ್ಮ
ಅಧ್ಯಾತ್ಮ ಜೀವನದ ಬಗ್ಗೆ ಅನುಭವಗಳನ್ನು ಪರಸ್ಪರ
ಹಂಚಿಕೊಳ್ಳುತ್ತಿದ್ದರು ಮದುವೆಯ ಬಗ್ಗೆ ತನಗೆ ಇದ್ದ
ಸಂಶಯ ನಿವಾರಣೆಗಾಗಿ ಅಕ್ಕ ಮಹಾದೇವಿಯನ್ನು
ದಾನಮ್ಮ ಕೇಳಿದಳು.
“ಅಕ್ಕ, ನನ್ನ ತಂದೆ-ತಾಯಿಗಳು ನನಗೆ ಮದುವೆ
ಮಾಡಬೇಕೆಂಬ ಉದ್ದೇಶದಲ್ಲಿದ್ದಾಗ ಮನೆಯವರಿಗೆ
ತಿಳಿಸದೆ ನಾನಿಲ್ಲಿಗೆ ಬಂದಿದ್ದನೆ. ನೀನಂತೂ ಚೆನ್ನಮಲ್ಲಿ

ಕಾರ್ಜುನನೇ ಪತಿ ಎಂದು ನಂಬಿದವಳು. ನನ್ನ ತಂದೆ
ತಾಯಿಗೆ ಇದೀಗ ಮೈ ಚೆನ್ನಾಗಿಲ್ಲ. ಹಾಸಿಗೆ ಹಿಡಿದಿದ್ದಾರೆ.
ನಾನು ಮತ್ತೆ ಊರಿಗೆ ಹೋಗಬೇಕಾಗಿದೆ ನಾನು ಊರಿಗೆ
ಹೋದ ಕೂಡಲೇ ಮದುವೆಯ ಪ್ರಶ್ನೆ ಮತ್ತೆ ಬರುತ್ತದೆ
ಯಾವುದೇ ತಂದೆ-ತಾಯಿಗೆ ತಮ್ಮ ಮಗಳಿಗೆ ಮದುವೆ
ಮಾಡಬೇಕೆಂಬ ಆಸೆ ಇರುವುದು ಸಹಜ ಆದರೆ
ಮದುವೆಯಿಂದ ಆತ್ಮದ ಉನ್ನತಿಗೆ ಆತಂಕ ಆಗುವುದೇ
ಈ ಪ್ರಶ್ನೆಯನ್ನು ಬೇರೆಯವರ ಬಳಿ ಕೇಳಲು ಸಂಕೋಚ.
ಆದ್ದರಿಂದ ನಿನ್ನಲ್ಲಿ ಅರಿಕೆ ಮಾಡಿಕೊಳ್ಳುತ್ತಿರುವೆ” ಎಂದು
ಕೇಳಿಕೊಂಡಳು.
ದಾನಮ್ಮನ ಪ್ರಶ್ನೆ ಸಮಂಜಸವಾಗಿಯೇ ಇತ್ತು
ಮದುವೆ ಆತ್ಮೋನ್ನತಿಗೆ ಆತಂಕ ಆಗುವುದೇ ಅಕ್ಕ
ಮಹಾದೇವಿ ಮುಗುಳ್ನಕ್ಕಳು.
“ದಾನಮ್ಮ, ಶರಣರ ತತ್ತಗ್ವಳಲ್ಲಿ ಮದುವೆಯಾಗ
ಬೇಕೆಂಬ ನಿರ್ಬಂಧವಿಲ್ಲ. ಮದುವೆಯಾಗಬಾರದಂಬ
 ಕಟ್ಟಳೆಯೂ ಇಲ್ಲ. ಕಾಯಕ, ದಾಸೋಹ, ಸತ್ಯ, ಸದಾಚಾರ,
ಸಂತ ಭಾವದಿಂದ ಆತ್ಮೋನ್ನತಿ ಪಡೆಯಬಹುದು. “ಸತಿ_
ಪತಿಗಳೊಂದಾದ ಭಕ್ತಿ ಹಿತವಪ್ಪುದು ಶಿವಗೆ” ಅಂತ ದೇವರ
ದಾಸಿಮಯ್ಯ ಹೇಳಿದ್ದಾನೆ. ಬಸವಣ್ಣನವರಿಗೆ ಈ ವಚನದಲ್ಲಿ

ಅಚಲವಾದ ನಂಬಿಕೆ ಇದೆ. “ಸಂಸಾರದಿಂದಲೇ ಸದ್ಗತಿ”
ಎಂಬುದನ್ನು ಬಸವಣ್ಣನವರು ಹೇಳಿದ್ದಾರೆ. ಪತ್ನಿ ಅಧ್ಯಾತ್ಮ
ಜೀವನಕ್ಕೆ ಆಧಾರ ಸ್ತಂಬವಾಗಬಲ್ಲಳು. ಮಾಹಾಮನೆಯ
ಮಹಾ ದಾಸೋಹದಲ್ಲಿ ಗಂಗಾಬಿಕೆ, ನಿಲಾಂಬಿಕೆಯರು ಅನ್ನಪುರ್ಣೆಯರಾಗಿದ್ದಾರೆ.’’ ಎಂದು ಹೇಳಿದಳು.

ಬಸವಣ್ಣನವರಿಂದ ಲಿಂಗದೀಕ್ಷೆ ಪಡೆದ ಅನಂತರ
ದಾನಮ್ಮನ ಸಾಧನೆ ಮತ್ತಷ್ಟು ಹೆಚ್ಚಾಯಿತು.
“ಸ್ನಾನ ಮಾಡಿ, ಮಡಿ ಬಟ್ಟೆಗಳನ್ನು ತೊಟ್ಟು ಬಂದರೆ
ಸಾಲದು ಮನವೂ ಶುದ್ಧವಾಗಿರಬೇಕು ಸದಾ ನೀರಲ್ಲೆ ಇರುವ ಮೀನು ಮೊಸಳೆಗಳು ಶುದ್ಧವಾಗಿರುತ್ತವೆ
ಯೆಂದೇನೂ ಅಲ್ಲವಲ್ಲ. ಮನುಶ್ಯ ಮೈ ಮೇಲೆ ನೀರು
ಸುರುವಿಕೊಂಡರೆ ಮಡಿಯಾಗುವುದಿಲ್ಲ. ಚರ್ಮ ತೊಳೆದರೆ
ಸಾಲದು, ಕರ್ಮವನ್ನೂ ತೊಳೆಯಬೇಕು. ಸ್ನಾನ ಮಾಡಿ
ದೇಹ ಶುದ್ಧಿಯಾಗಿಡುವಂತೆ ಮನವನ್ನು ಸ್ವಚ್ಛವಾಗಿಡ
ಬೇಕು. ಲೌಕಿಕದ ನೂರೆಂಟು ವಿಚಾರಗಳನ್ನು ಬಿಟ್ಟು
ಮನಸನ್ನು ಸ್ತಬ್ಹಗೊಳಿಸಿದಾಗ ಮನ ಮಡಿಯಾಗುವುದು.
ಲಿಂಗಧಾರಣೆಗೆ ಮೊದಲು ಮನ ಮತ್ತು ದೇಹದ ಶುದ್ಧಿಗೆ
ಮಹತ್ವವಿದೆ” ಎಂಬುದನ್ನು ಚೆನ್ನ ಬಸವಣ್ಣನವರು
ತಿಳಿಸಿದರು.

ಬಸವಣ್ಣನವರ ದರ್ಶನದಿಂದ ಲಿಂಗಮ್ಮ ದಾನಮ್ಮ
ಳಾದಳು. ದೀನ, ದುರ್ಬಲರಿಗೆ ಸಹಾಯ ಮಾಡುತ್ತಾ
ವರದಾನಿಯಮ್ಮ ಆದಳು ಚೆನ್ನಬಸವಣ್ಣನವರಿಂದ ದೀಕ್ಷೆ
ಪಡೆದ ದಾನಮ್ಮ ಶಿವಯೋಗವನ್ನು ಅರಿತು ತ್ರಿಕಾಲ
ಜ್ಞಾನಿಯಾದಳು. ಆ ವೇಳೆಗೆ ಕಲ್ಯಾಣ ಕ್ರಾಂತಿಯ
ಮುನ್ಸೂಚನೆ ತೋರಿತು. ತನಗಾಗಿ ದುಃಖತಪ್ತರಾದ
ತಂದೆ-ತಾಯಿಯನ್ನು ನೋಡಲು ಮನಸ್ಸು ಬಯಸಿತು.

ದಾನಮ್ಮ ಉಮರಾಣಿಗೆ ಹಿಂತಿರುಗಲು ನಿರ್ಧರಿಸಿ
ಭಾರವಾದ ಹೃದಯ ಹೊತ್ತು ಕಲ್ಯಾಣದಿಂದ ಹೊರಟಳು.
ಆದ ರೆ ದಾನಮ್ಮ ಮರಳುವ ದಿನ ಉಮರಾಣಿಯಲ್ಲಿ
ಹಬ್ಪದ ವಾತಾವರಣವಿತ್ತು
ಗ್ರಾಮದ ಎಲ್ಲರ ಮನೆಯಂಗಳವನ್ನು ಸಾರಿಸಿ
ರಂಗೋಲಿಯನ್ನು ಹಾಕಲಾಗಿತ್ತು. ಮನೆ ಮನೆಗೆ ಮಾವಿನ
ತೋರಣ ಕಟ್ಟಿದ್ದರು. ಯುವಕರು ಕೋಲಾಟವಾಡುತ್ತ, ಭಕ್ತಿ
ಗೀತೆಗಳನ್ನು ಹಾಡುತ್ತಾ ದಾನಮ್ಮನನ್ನು ಎದುರುಗೊಂಡು
ದೇವಸ್ಥಾನದವರೆಗೂ ಕರೆತಂದರು.
ಪೂರ್ಣ ಕುಂಭದೊಂದಿಗೆ, ಕಳಶ ಕನ್ನಡಿಯೊಂದಿಗೆ
ಸ್ವಾಗತ ಮಾಡಲು ಗುಡಿಯ ಮಹಾದ್ವಾರದ ಬಳಿ ಭಕ್ತ
ಸಮೂಹವೇ ಇತ್ತು.
ಸಾಹುಕಾರ್ ಗಿರಿಯಪ್ಪನವರು ದಾನಮ್ಮನನ್ನು
ಭೇಟಿಯಾಗಲು ಬಂದಿದ್ದರು. ಶಿರಸಮ್ಮ ಮತ್ತು
ಅನಂತರಾಯರು ಮನೆ ಬಾಗಿಲಿಗೆ ಬಂದರು. ದಾನಮ್ಮ
ಪುಟ್ಟ ಹುಡುಗಿಯಂತೆ ಓಡುತ್ತಾ ಬಂದು ಹೆತ್ತವರ ಕಾಲಿಗೆ
ನಮಸ್ಕಾರ ಮಾಡಿದಳು. ಶಿರಸವ್ವ ತನ್ನ ಮಗಳನ್ನು
ಬಿಗಿದಪ್ಪಿಕೊಂಡಳು.

ದಾನಮ್ಮ ಮನೆಗೆ ಬಂದ ಕೂಡಲೇ ಸ್ನಾನ, ಪೂಜೆಗೆ
ಅಗತ್ಯವಾದ ವ್ಯವಸ್ಥೆ ಮಾಡಲಾಯಿತು. ಮಗಳು ಮನೆಗೆ
ಮರಳಿದಾಗ ಶಿರಸಮ್ಮ ಮತ್ತು ಅನಂತರಾಯರ ಆನಂದ
ಹೇಳತೀರದು.
ತಮ್ಮ ಮಗಳು ನಿಂಗಮ್ಮ ಕಲ್ಯಾಣಕ್ಕೆ ಹೋಗಿ ಬಸವಣ್ಣ
ಚೆನ್ನ ಬಸವಣ್ಣ ಮೊದಲಾದವರ ಆಶೀರ್ವಾದ ಪಡೆದು
ದಾನಮ್ಮನಾಗಿ ಮರಳಿರುವುದನ್ನು ಕೇಳಿ ತಂದೆ
ತಾಯಿಗಳಿಗೆ ಬಹಳ ಆನಂದವಾಯಿತು ಅವರ ಕಣ್ಣಿಗೆ
, ತಮ್ಮ ಮಗಳು ತಪಸ್ವಿನಿಯಂತೆ ಕ೦ಡಳು.
ಲಿಂಗಪೂಜೆಗೆ ಕುಳಿತಿದ್ದ ದಾನಮ್ಮನನ್ನು ಶಿರಸಮ್ಮ
ಪ್ರೀತಿಯಿಂದ ನೋಡುತ್ತಿದ್ದಳು. ದೇವರಲ್ಲಿ ಮೈಮರೆತ
ದಾನಮ್ಮನ ಚೆಲುವು ನೋಡುಗರ ಕಣ್ಣುಗಳಲ್ಲಿ ಆನಂದ
ತರಿಸುತ್ತಿತ್ತು. ಮಗಳಿಗೆ ಇನ್ನಾದರೂ ಮದುವೆ
ಮಾಡಬೇಕೆಂದುದು ಶಿರಸಮ್ಮನ ತಲೆಯಲ್ಲಿ ಬಂತು
ಆ ಸಂಜೆ ದಾನಮ್ಮ ತಾನು ಓಡಾಡುತ್ತಿದ್ದ ಹಳೆಯ
ಜಾಗಗಳನ್ನೆಲ್ಲಾ ಸಂದರ್ಶಿಸಿದಳು. ವೀರ ಮಲ್ಲಯ್ಯನ
ಗುಡಿಗೆ ತನ್ನ ಗೆಳತಿಯರ ಜೊತೆಯಲ್ಲಿ ಹೋದಳು
ಗುಡಿಯಲ್ಲಿದ್ದ ಎಲ್ಲರಿಗೂ ಶರಣು ಶರಣಾರ್ತಿ ಎಂದಳು
ದಾನಮ್ಮ. ಆಗ ಹಿರಿಯರೊಬ್ಪರು ಹೇಳಿದ ಮಾತು ಬಹಳ
ಅರ್ಥಪೂರ್ಣವಾಗಿತ್ತು.

“ನೀನು ಕಲ್ಯಾಣದ ಬಸವಣ್ಣನವರಿಂದ ದಾನಮ್ಮ
ಎಂದು ಬಿರುದು ಪಡೆದು ಬಂದವಳು ನೀನು ಶರಣೆ. ನಿನ್ನ
ಆಶೀರ್ವಾದ ಪಡೆಯಲು ನಾವು ಬಂದಿದ್ದೆವೆ. ನಮಗೆ
ನೀನೇ ನಮ್ಮೂರಿನ ಭಾಗ್ಯದೇವತೆ. ಶಿವಪಥವನ್ನು
ತೋರಿಸು ತಾಯೇ” ಎಂದು ಬೇಡಿದರು.
ದಾನಮ್ಮ ಉಮರಾಣಿಗೆ ಬಂದ ನಂತರ ಊರಿನ ಜನರ ಉತ್ಸಾಹ ಮತ್ತಷ್ಟು ಹೆಚ್ಚಿತು . ಇಡಿ ಊರನ್ನು
ಸ್ವಚ್ಛವಾಗಿಟ್ಟರು. ಎಲ್ಲಾ ದೇವಾಲಯಗಳಲ್ಲಿಯೂ ಪೂಜೆಗಳು ಸಾಂಗವಾಗಿ ನಡೆದವು . ಸಮಾಜಸೇವೆ ದೀನ
ದಲಿತರ ಸೇವೆಯಲ್ಲಿ ತೊಡಗಿದ್ದ ದಾನಮ್ಮ ರೋಗಿಗಳಿಗೆ,
ಅಂಗವಿಕಲರಿಗೆ ವರದಾನಿಯಮ್ಮ ಆದಳು ಇಷ್ಟು ಎತ್ತರಕ್ಕೆ
ಬೆಳೆದತಮ್ಮ ಮಗಳಿಗೆ ಯಾವ ವರ ಸಿಗಲು ಸಾಧ್ಯಎಂಬ
ಆತಂಕ ತಂದೆ-ತಾಯಿಗಳಿಗೆ ಆಯಿತು.
ದಾನಮ್ಮನ ಹೆಸರನ್ನು ಕೇಳಿದ ಬಹಳ ಜನ
ದೂರದಿಂದಲೇ ಕೈ ಮುಗಿದರು “ತಾವು ಲಿಂಗಮ್ಮನನ್ನು
ಮದುವೆಯಾಗಲು ಸಾಧ್ಯವಿಲ್ಲ” ಎಂದು ತಿಳಿಸಿದರು.
ತಂದೆ ತಾಯಿಯ ದುಃಖ ದಾನಮ್ಮನಿಗೆ ತಿಳಿಯಿತು.
ಈ ಕಷ್ಟ ನಿವಾರಣೆಗಾಗಿ ದೇವರಿಗೆ ಮೊರೆ ಇಟ್ಟಳು.

ಕನಸಿನಲ್ಲಿ ಶಿವ ಪ್ರತಕ್ಷನಾಗಿ “ಸಂಕ ಗ್ರಾಮದಲ್ಲಿ
ಸಂಗಮನಾಥನೆಂಬ ಭಕ್ತನಿದ್ದಾನೆ, ಅವನನ್ನು ವಿವಾಹ
ಮಾಡಿಕೋ” ಎಂದು ಅಪ್ಪಣೆ ಕೊಟ್ಟಂತಾಯಿತು.
ಸಂಕ ಗ್ರಾಮ ಉಮರಾಣಿಯಿಂದ ಉತ್ತರ ದಿಕ್ಕಿಗೆ
ಸುಮಾರು 12 ಮೈಲಿ ದೂರದ ಒಂದು ಪುಟ್ಟ ಗ್ರಾಮ
ಸಂಗಮನಾಥ ತಂದೆಗೆ ಒಬ್ಬನೇ ಮಗ. ಸ್ವಂತ ಮನೆ,
ಸಾಕಷ್ಟು ಹೊಲ ಇರುವ ಆತ ಕಾಯಕವೇ ಕೈಲಾಸ ಎಂದು
ನಂಬಿದವ ಚೆನ್ನಬಸವಣ್ಣನವರಿಂದ ಲಿಂಗದೀಕ್ಷೆ ಪಡೆದವ.
ಕಲ್ಯಾಣಕ್ಕೆ ಹೋಗಿ ಬಂದಿದ್ದವ.
ಆತನ ಕನಸಿನಲ್ಲಿಯೂ ಶಿವ ಕಾಣಿಸಿಕೊಂಡು
“ದಾನಮ್ಮಳನ್ನು ನೀನು ವಿವಾಹವಾಗು” ಎಂದು ಅಪ್ಪಣೆ
ಕೊಟ್ಟಿದ್ದ.
ದಾನಮ್ಮ ಮತ್ತು ಮನೆಮಂದಿ ಸಂಗಮನಾಥನನ್ನು
ನೋಡಲು ಸಂಕ ಗ್ರಾಮಕ್ಕೆ ಬಂದರು ಹಿರಿಯರ
ಆಶೀರ್ವಾದದ ಬಲವೂ ಇದರಲ್ಲಿತ್ತು ಮದುವೆಯೆಂದರೆ
ಹಿಂಜರಿಯುತ್ತಿದ್ದ ಸಂಗಮನಾಥ, ದಾನಮ್ಮಳ ಹೆಸರು
ಕೇಳುತ್ತಿದ್ದಂತೆ ಕೂಡಲೇ ಒಪ್ಪಿದ.
ತನಗೆ ವಿವಾಹ ನಿಗಧಿಯಾದ ವಿಷಯವನ್ನು
ಕಲ್ಯಾಣದ ಎಲ್ಲಾ ಮುಖ್ಯಸ್ಥರಿಗೆ ತಿಳಿಸುವ ಏರ್ಪಾಡನ್ನು

ದಾನಮ್ಮನೇ ಮಾಡಿದಳು. ದಾನಮ್ಮನ ಮದುವೆ
ವಿಜ್ರು೦ಭಣೆಯಿಂದ ನಡೆಯಿತು. ಕಲ್ಯಾಣದಿಂದ ಬಹಳಷ್ಟು
ಶರಣರು ಬಂದಿದ್ದರು. ಮಡಿವಾಳ ಮಾಚಿದೇವರು,
ಹಾವಿನಹಾಳ ಕಲ್ಲಯ್ಯನವರು ದಾನಮ್ಮನ ಮನೆಯಲ್ಲಿ
ಎರಡು ದಿನ ಇದ್ದರು, ಮಗಳನ್ನು ಅತ್ತೆಯ ಮನೆಗೆ
ಕಳಿಸುವಾಗ ಶಿರಸಮ್ಮನ ದುಃಖ ತಡೆಯಲಾಗಲಿಲ್ಲ.
ಸಂಕ ಒಂದು ಪುಟ್ಟ ಊರು ಉಮರಾಣಿಗಿಂತ
ಚಿಕ್ಕದು. ಊರಲ್ಲಿ ಪುರಾತನ ದೇವಾಲಯಗಳಿದ್ದವು.
ಚಾಲುಕ್ಯ, ಕಲಚೂರ್ಯರ ಶಿಲಾಶಾಸನಗಳಿದ್ದವು. ದಾನಮ್ಮ
ಸಂಕಕ್ಕೆ ಬಂದ ಮೇಲೆ ಆಕೆಯನ್ನು ನೋಡಲು ಸಾಕಷ್ಟು
ಭಕ್ತರು ಬರಲು ಶುರು ಮಾಡಿದರು.
ಜತ್ತದ ಶ್ರೀಮಂತ ಧರಣಪ್ಪನ ಮಗ ಸಿದ್ದಪ್ಪ
ಆಕಸ್ಮಿಕವಾಗಿ ಕುರುಡನಾಗಿದ್ದ. ಅವನಿಗೆ ಅನೇಕ
ಚಿಕಿತ್ಸೆಗಳನ್ನು ಕೊಡಿಸಿದ್ದರು, ಯಂತ್ರ ಕಟ್ಟಿಸುವುದು, ಮಂತ್ರ
ಹಾಕಿಸುವುದು ಎಲ್ಲವೂ ಆಗಿತ್ತು ಯಾವುದಕ್ಕೂ
ಗುಣವಾಗಿರಲಿಲ್ಲ. ಕಣ್ಣಿನ ದೃಷ್ಟಿ ಬಂದಿರಲಿಲ್ಲ. ತಮ್ಮ
ಮಗನಿಗೆ ಕಣ್ಣು ಬಂದರೆ ಸಾಕು ಎಂದು ತಂದೆ
ಯೋಚಿಸುತ್ತಿದ್ದ. ಆತನ ಕಿವಿಗೆ ದಾನಮ್ಮ ಕೀರ್ತಿ ಬಿದ್ದಿತು.
ದಾನಮ್ಮ ಅಂಗವಿಕಲರಿಗೆ ಕೈ-ಕಾಲುಗಳು ಬರುವಂತೆ
ಮಾಡುವುದು, ದೃಷ್ಟಿ ಇಲ್ಲದವರಿಗೆ ದೃಷ್ಟಿ ಕೊಡುವುದು

ಇವುಗಳನ್ನೆಲ್ಲ ಮಾಡಾತ್ತಿದ್ದಾಳೆ ಎಂಬುದನ್ನು ಕೇಳಿದ
ಧರಣಪ್ಪನವರಿಗೆ ಸಂತೋಷವಾಯಿತು.

ಕಡೆಯದಾಗಿ ಒಂದು ಪ್ರಯತ್ನ ಮಾಡಿಬಿಡೋಣ
ಎಂದು ಸಂಕಕ್ಕೆ ಬಂದರು. 24 ವರ್ಷದ ಮಗ ಸಿದ್ದಪ್ಪನಿಗೆ
ರೂಪ, ಬುದ್ಧಿ, ಗುಣಕ್ಕೆ ಕಡಿಮೆಯಿಲ್ಲ. ದೇವರು ಸಾಕಷ್ಟು
ಸಂಪತ್ತನ್ನು ಕೊಟ್ಟಿದ್ದಾನೆ. ಆದರೆ ಚಿಕ್ಕವನಿದ್ದಾಗ ಕಣ್ಣಿನ
ಬೇನೆ ಬಂದಿತ್ತು. ಯಾವುದೋ ರಸವನ್ನು ಕಣ್ಣಿಗೆ
ಹಾಕಿದ್ದರಿಂದ ದೃಷ್ಷಿ ಮಂಜಾಯಿತು. ಕಡೆಗೆ ದೃಷ್ಟಿಯೇ

ಹೋಯಿತು. ಏನಾದರೂ ಮಾಡಿ ಮಗನಿಗೆ ದೃಷ್ಟಿ ಮರಳಿ
ಕೊಡಿಸವ್ವ ಎಂಬುದಾಗಿ ಧರಣಪ್ಪ ದಂಪತಿಗಳು
ದಾನಮ್ಮನನ್ನು ಬೇಡಿದರು. ದಾನಮ್ಮ, ಸಿದ್ದಪ್ಪನಿಗೆ ಬಸವ
ಮಂತ್ರವನ್ನು ಬೋಧಿಸಿದಳು.
“ಮೂರು ಹೊತ್ತು ಸ್ನಾನ ಮಾಡಿ ಬಸವ ಮಂತ್ರವನ್ನು
ಶ್ರದ್ದೆಯಿಂದ ಪಠಿಸಿದರೆ ಒಳ್ಳೆಯದಾಗುತ್ತದೆ. ಶಿವನಲ್ಲಿ
ನಂಬಿಕೆ ಇಡು” ಎಂದು ಹೇಳಿದಳು. ಏನಾಶ್ವರ್ಯ!
ಸಿದ್ದಪ್ಪನಿಗೆ ಕಣ್ಣುಗಳು ಬಂದವು. ತಮ್ಮ ಮಗನಿಗೆ ಕಣ್ಣುಗಳು
ಬಂದ ಮೇಲೆ ಜತ್ತದ ಶ್ರೀಮಂತ ಧರಣಪ್ಪ ಆನಂದರಿಂದ
ಕುಣಿದಾಡಿದ. ದಾನಮ್ಮನ ಬಗ್ಗೆ ಭಕ್ತಿ, ಶ್ರದ್ಧೆಗಳು ಮತ್ತಷ್ಟು
ಬೆಳೆದವು.
ದಾನಮ್ಮ ದಂಪತಿಗಳಿಗೆ ಎರಡು ಕುದುರೆಗಳನ್ನು
ಕಾಣಿಕೆಯಾಗಿ ಕೊಟ್ಟ. ಧರಣಪ್ಪ, ದಾನಮ್ಮ ದಂಪತಿಗಳನ್ನು
ತಮ್ಮೂರಿಗೆ ಜೊತೆಯಲ್ಲಿ ಕರೆದುಕೊಂಡು ಹೋದ. ಅಲ್ಲಿ
ನೂರಾರು ಜನರಿಗೆ ಲಿಂಗಧಾರಣೆಯಾಯಿತು.
ದಾನಮ್ಮ ಕುದುರೆ ಸವಾರಿ ಮಾಡುವುದನ್ನು
ಗಂಡನಿಂದ ಕಲಿತಿದ್ದಳು. ಚಿಕ್ಕ ಚಿಕ್ಕ ಗುಡ್ಡಗಳನ್ನು ಕುದುರೆ
ಸವಾರಿ ಮಾಡುತ್ತಾ ಹತ್ತಿಳಿಯುವುದು ದಾನಮ್ಮನಿಗೆ
ಮೋಜಿನ ಅನುಭವ ನೀಡಿತು.

ದಾನಮ್ಮ ದಂಪತಿಗಳು ಶ್ರೀಶೈಲಕ್ಕೆ ಹೊರಡಲು
ನಿರ್ಧರಿಸಿ, ಆದವಾನಿಗೆ ಬಂದರು. ಅಲ್ಲಿಯ ಶಿವ
ದೇವಾಲಯದಲ್ಲಿ ಹೆಚ್ಚಿನ ಭಕ್ತಾದಿಗಳು ಸೇರಿದ್ದರು. ವಚನ
ಸಾಹಿತ್ಯದ ಬಗ್ಗೆ, ವೀರಶೈವ ತತ್ತಗ್ವಳ ಬಗ್ಗೆ ದಾನಮ್ಮ
ವಿವರಿಸಿದಳು.
ಆದವಾನಿಯಲ್ಲಿದ್ದ ನೇಯ್ಗೆಯ ಕಾಯಕ ಮಾಡುತ್ತಿದ್ದ
ಸಹಸ್ರಾರು ಭಕ್ತರು ದೇವಾಂಗದವರು. ಒಂದು
ಮುಖ್ಯವಾದ ಹಬ್ಪದ ದಿನ ತಮ್ಮಲ್ಲಿ ಮುತ್ತೈದೆತನಕ್ಕೆ
ಬರಬೇಕೆಂದು ಹಲವು ಮಂದಿ ಬಿನ್ನಹ ಮಾಡಿಕೊಂಡರು.
ಯಾರು ಕೇಳಿದರೂ ಇಲ್ಲಾ ಎನ್ನದೆ ದಾನಮ್ಮ ಎಲ್ಲರ
ಮನೆಗೆ ಬರಲು ಒಪ್ಪಿಕೊಂಡುಬಿಟ್ಟಳು. ಒಂದೇ ದಿನ,
ಒಂದೇ ಸಮಯಕ್ಕೆ ಎಲ್ಲಾ ಮನೆಗಳಿಗೂ ಹೋಗಲು ಹೇಗೆ
ಸಾಧ್ಯ ಇದು ಕೆಲವರಿಗೆ ಆಶ್ಚರ್ಯದ ವಿಷಯವಾಯಿತು.
ಆದರೆ ಭಕ್ತ ಸಮೂಹಕ್ಕೆ ದಾನಮ್ಮನ ಅಪಾರವಾದ
ಮಹಿಮೆ ಅನಂತರ ತಿಳಿಯಿತು. ದಾನಮ್ಮ ತನ್ನ
ಪತಿಯೊಂದಿಗೆ ಎಲ್ಲಾ ಮನೆಗಳಿಗೆ ಏಕಕಾಲಕ್ಕೆ ಬಂದು
ಹೋಗಿದ್ದನ್ನು ಎಲ್ಲರೂ ಮಾತಾಡಿಕೊಂಡರು. ಉಚ್ಛ-
ನೀಚ, ಜಾತಿ-ಭೇದವಿಲ್ಲದೆ ದಾನಮ್ಮನ ದರ್ಶನಕ್ಕೆ ಸಾಕಷ್ಟು
ಮಂದಿ ಬರುತ್ತಿದ್ದರು.
ಅತ್ತ ಕಲ್ಯಾಣದಲ್ಲಿ ರಾಜಕೀಯ ಪರಿಸ್ಥಿತಿ ಹದಗೆಟ್ಟಿತ್ತು.
ಮದುವರಸ ಎಂಬ ಬ್ರಾಹ್ಮಣನು ಬಿಜ್ಜಳನ ಬಳಿ ಶ್ರೇಷ್ದ
ಅಧಿಕಾರಿಯಾಗಿದ್ದ ಅವನು ತನ್ನ ಮಗಳನ್ನು ಸಮಗಾರ
ಹರಳಯ್ಯನ ಮಗನಿಗೆ ಕೊಟ್ಟು ಲಗ್ನ ಮಾಡಿದ. ಇದನ್ನು
ವಿರೋಧಿಸಿದ ಬಿಜ್ಜಳನು ಅವರನ್ನು ಹಿಂಸಿಸಿ, ಕೊಲ್ಲಿಸಿದನು.
ಶಿವನು ಜಾತಿಭೇದ ಎಣಿಸುವುದಿಲ್ಲ. ಹೀಗಿದ್ದರೂ
ಇಬ್ಬರು ಅಮಾಯಕರ ಕೊಲೆಯಾಗಿದ್ದಕ್ಕೆ ಪಟ್ಟಣದ ಜನ
ದಂಗೆ ಎದ್ದರು ಸೈನಿಕರ ಅಟ್ಟಹಾಸ ಮೆರೆಯಿತು. ಶಿವ
ಶರಣರಿಗೆ ಆ ಪಟ್ಟಣ ನರಕ ಸದೃಶವಾಯಿತು. ಬಸವಣ್ಣ
ತನ್ನ ಅಧಿಕಾರವನ್ನು ಚೆನ್ನ ಬಸವಣ್ಣನಿಗೆ ವಹಿಸಿ ತನ್ನ
ಹೆಂಡತಿ ನೀಲಾಂಬಿಕೆಯೊಂದಿಗೆ ಕಪ್ಪಡಿ ಸಂಗಮನಾಥ
ನಲ್ಲಿಗೆ ಹೊರಟನು. ರಾಜಕೀಯ ಪರಿಸ್ಥಿತಿಯಿಂದಾಗಿ
ಶರಣರು ಸಂಘಟಿತರಾದರು. ಬಿಜ್ಜಳನ ಸೈನಿಕರು
ಶರಣರನ್ನು ಕೊಲ್ಲುತ್ತಾ ಸಾಗಿದರು.
ತುಂಗಭದ್ರ ತೀರದಲ್ಲಿದ್ದ ಅಲಂಪುರದ ಬ್ರಹ್ಮೇಶ್ವರ
ದೇವಾಲಯದಲ್ಲಿ ಮತ್ತೊಂದು ಅವಘಡ ಕಾದಿತ್ತು.
ಆದವಾನಿಯಿಂದ ಪೂರ್ವಕ್ಕೆ 80 ಕಿ.ಮೀ.
ದೂರದಲ್ಲಿರುವುದೇ ಆಲಂಪುರ ಗ್ರಾಮ. ಅದು ಈಗಿನ
, ರಾಯಚೂರು ಜಿಲ್ಲೆಯಲ್ಲಿದೆ. ಬ್ರಹ್ಮ ದೇವರು ಸ್ಥಾಪಿಸಿದ

ಬಾಲ ಬ್ರಹ್ಮೇಶ್ವರ ಲಿಂಗ ಅಲ್ಲಿ ಈಗಲೂ ಇದೆ
ಪ್ರತಿಷ್ಟಪಿತವಾಗಿದ್ದ ಬ್ರಹ್ಮೆಶ್ವರ ಲಿಂಗವನ್ನು ಯಾರೋ
ಕಿತ್ತು ನದಿಗೆ ಎಸೆದಿದ್ದರು. ಅದರ ಬದಲು ಆ ಸ್ಥಳದಲ್ಲಿ –
ತಮ್ಮ ದೇವರ ಮೂರ್ತಿಯನ್ನು ಪ್ರತಿಷ್ಟಪಿಸಿದ್ದರು.
ದೇಗುಲದ ಷೂಜಾರಿ ವೀರನಾಥಯ್ಯನ ಕನಸಿನಲ್ಲಿ
ಶಿವ ಕಾಣಿಸಿಕೊಂಡು ವರದಾನಿಯಮ್ಮನ ಬಗ್ಗೆ ತಿಳಿಸಿದ
“ಆದವಾನಿಯಲ್ಲಿ ದಾನಮ್ಮ ಇದ್ದಾಳೆ. ಆಕೆಯ ಸಹಾಯ
ತೆಗೆದುಕೋ” ಎಂದು ಹೇಳಿದಂತಾಯಿತು
ವೀರನಾಥಯ್ಯ ಆದವಾನಿಗೆ ಬಂದು ದಾನಮ್ಮನ
ಪಾದಕ್ಕೆರಗಿ ಆಕೆಯ ಸಹಾಯವನ್ನು ಕೇಳಿದ ಶರಣರ
ಮೇಲೆ ದಬ್ಬಾಳಿಕೆ ನಡೆಯುತ್ತಿರುವುದನ್ನು ಕೇಳಿ ಸಿಟ್ಟಾಗಿದ್ದ
– ದಾನಮ್ಮ ದೇವತಾ ವಿಗ್ರಹಕ್ಕೆ ಆಗಿದ್ದ ಅನ್ಯಾಯವನ್ನು ಕೇಳಿ
ಕೆರಳಿದಳು. ಸಂಗಮನಾಥ ಹಾಗೂ ದಾನಮ್ಮ ತಮ್ಮ
ಭಕ್ತರಿಗೆ ಯುದ್ಧಸನ್ನದ್ಧರಾಗಲು ತಿಳಿಸಿದರು. ಖಡ್ಗ, ಮಚ್ಚು,
ಕತ್ತಿ, ಬಿಲ್ಲು-ಬಾಣ, ಈಟಿಗಳನ್ನು ತೆಗೆದುಕೊಂಡು
ಅಲಂಪುರದ ಕಡೆಗೆ ಹೊರಟರು.
ಶಾಂತಮೂರ್ತಿಯಾದ ದಾನಮ್ಮ ಧರ್ಮಕ್ಕೆ, ಶಿವ
ತತ್ವಕ್ಕೆ, ಶಿವಲಿಂಗಕ್ಕೆ ಅಪಚಾರ ಒದಗಿದಾಗ ಭದ್ರಕಾಳಿ
ಯಾಗಬಲ್ಲಳು ಎಂಬುದನ್ನು ಮನಗಂಡ ಶತ್ರು ಪಡೆ
ನಡುಗಿಹೋಯಿತು. ಬ್ರಹ್ಮೇಶ್ವರ ಲಿಂಗವನ್ನು ಕಿತ್ತೆಸೆದಿದ್ದವ

ರನ್ನು ಕೊಚ್ಚಿ ಕೆಡವಬೇಕೆಂಬ ಉತ್ಸಾಹ ಶಿವಭಕ್ತರಲ್ಲಿತ್ತು.
ಆದರೆ ದಾನಮ್ಮ ಅವರನ್ನು ತಡೆದಳು.
‘’ ನಾವು ಅಹಿಂಸಾ ಮಾರ್ಗದಲ್ಲಿ ನಡೆಯೋಣ.
ದಯೆಯೇ ಧರ್ಮದ ಮೂಲ ಎಂಬ ತತ್ತವ್ವನ್ನು ಎತ್ತಿ
ಹಿಡಿಯೋಣ ರಕ್ತಪಾತ ನಮಗೆ ಬೇಕಿಲ್ಲ ನಮಗಾದ
ಅನ್ಯಾಯವನ್ನು ಸರಿಪಡಿಸಿದರೆ ಸಾಕು.ನಾವುನದಿತೀರಕ್ಕೆ
ಹೋಗಿ ಬ್ರಹ್ಮೇಶ್ವರ ಲಿಂಗವನ್ನು ತಂದು ಮತ್ತೆ
ಪ್ರತಿಷ್ಠಾಪಿಸೋಣ ಯಾರಾದರೂ ಅಡ್ಡ ಬಂದಾಗ ಅವರಲ್ಲಿ
ಮನಸ್ತಾಪ ಬೇಡವೆಂದು ವಿನಂತಿಸಿಕೊಳ್ಳೋಣ. ಅವರಾಗಿ
ಅವರು ನಮ್ಮಮೇಲೆ ಯುದ್ಧಕ್ಕೆ ಬಂದರೆ ಮಾತ್ರನಾವು
ತಕ್ಕಉತ್ತರ ನೀಡೋಣ” ಎಂದು ತಿಳಿಸಿದಳು. ದಾನಮ್ಮನ
ಜೊತೆ ಬಂದಿದ್ದ ಶಿವಭಕ್ತರ ಹಿಂಡನ್ನು ಕಂಡ ಶತ್ರುಗಳು
ಕಂಗಾಲಾದರು.
ದೇವಾಲಯದಲ್ಲಿದ್ದ ನಾರಾಯಣನ ಮೂರ್ತಿಯನ್ನು
ಅವರಾಗಿಯೇ ತೆಗೆದು ಬೇರೆಡೆಗೆ ಸ್ತಳಾಂತರಿಸಿದರು.
ಬ್ರಹ್ಮೇಶ್ವರ ಲಿಂಗವನ್ನು ನದಿಯಿಂದ ಎತ್ತಿತಂದ ಶಿವಭಕ್ತರು
ಶಾಸ್ತೋಕ್ತವಾಗಿ ಲಿಂಗವನ್ನು ಮರು ಪ್ರತಿಷ್ಟಾಪಿಸಿದರು.
ಪ೦ಚಾಮೃತದ ಅಭಿಷೇಕ ಮಾಡಿದರು. ಊರಿಗೆ ಊರೇ
ಸಂತಸರಿಂದ ಕುಣಿದಾಡಿತು. ಭಕ್ತವೃಂದ ಬಂದು
ದಾನಮ್ಮನ ಪಾದಕ್ಕೆ ಎರಗಿತು.
ನಮ್ಮ, ಬ್ರಹ್ಮೇಶ್ವರಲಿಂಗವನ್ನು ಮರು ಪ್ರತಿಷ್ಠಾಪಿಸಿದ
ನೆನಪಿಗಾಗಿ ಒಂದು ಶಿಲಾಶಾಸನವನ್ನು ಬರೆಸಲಾಯಿತು
೧೧೮೪ರ ತಾಳೀಕೋಟೆಯ ಶಾಸನ ಈ ಬಗ್ಗೆ ಎಲ್ಲಾ
ವಿವರಗಳನ್ನು ಕೊಡುತ್ತದೆ. ೧೧೮೪ರಿಂದ ೧೩೩೪ರವರೆಗಿನ
ಅವಧಿಯಲ್ಲಿ ಕೆತ್ತಲಾಗಿರುವ ನಾಲ್ಕು ಶಾಸನಗಳಲ್ಲಿ ದಾನಮ್ಮ
ಐತಿಹಾಸಿಕ ವ್ಯಕ್ತಿ, ವೀರ ಮಹಿಳೆ, ಧರ್ಮಪಾರಾಯಣೆ,
ದಾನ ಚಿಂತಾಮಣಿ ಎಂಬುದು ಖಚಿತವಾಗಿದೆ.
ವರದಾನಿ ಗುಡ್ಡವ್ವೆ ಮಹಾ ಶರಣೆಎಂಬುದು
ಇದರಿಂದ ತಿಳಿಯುತ್ತದೆ. ಶರಣತತ್ತ್ವ ಪರಿಪಾಲನೆಗೆ, ಶಿವ
ತತ್ತ್ವ ಪ್ರಚಾರಕ್ಕೆ ದಾನಮ್ಮ ತನ್ನ ಜೀವನವನ್ನೇ
ಮುಡಿಪಾಗಿಟ್ಟವಳು.
ದಾನಮ್ಮ ಶಿವಾನುಭವದ ಪ್ರಸಾರಕಾರ್ಯ ಮಾಡುತ್ತಾ
ದಕ್ಷಿಣ ದೇಶಗಳಿಗೆ ಹೊರಟಳು. ಉತ್ತರ ಕರ್ನಾಟಕದ
ಮಧ್ಯ ಭಾಗದಲ್ಲಿರುವ ಬಾಗೇವಾಡಿ, ಹಿಪ್ಪರಗಿ, ಸೊನ್ನಲಿಗೆ,
ಮಂಗಳವಾಡ ಮುಂತಾದ ಭಾಗಗಳಲ್ಲಿ ಪ್ರಸಿದ್ದ
ಶಿವಶರಣರು ವೀರಶೈವ ಧರ್ಮವನ್ನು ಆಗಾಗಲೇ
ವಿಸ್ತರಿಸಿದ್ದರು.
ಆದರೆ ಮೈಸೂರು ದೇಶದ ದಕ್ಷಿಣದಲ್ಲಿ ವೀರಶೈವ
ಧರ್ಮ ಹೆಚ್ಚು ಪ್ರಚಲಿತವಾಗಿರಲಿಲ್ಲ ದಾನಮ್ಮ ತನ್ನ

ಪತಿಯೊಡನೆ ಧರ್ಮ ಪ್ರಚಾರಕ್ಕೆ ಹೊರಟು ಕಪಿಲ,
ಕಾವೇರಿ ಸಂಗಮದಲ್ಲಿ ಕೆಲ ಕಾಲ ನೆಲೆಸಿದಳು.
ದೃಷ್ಟಿ ಯೋಗವನ್ನು ಕರಗತ ಮಾಡಿಕೊಂಡಿದ್ದ
ದಾನಮ್ಮ ಸಾಕಷ್ಟು ಮಂದಿಗೆ ಸಹಾಯವನ್ನು
ಮಾಡುತ್ತಿದ್ದಳು. ಆರೋಗ್ಯವನ್ನು ಕರುಣಿಸುವುದು,
ದೃಷ್ಪಿಯನ್ನು ಕರು,ಣಿಸುವುದು ನಡೆದೇ ಇತ್ತು. ತಾನು
ಹೋಗುತ್ತಿದ್ದ ಸ್ಥಳಗಳಲ್ಲಿ ಆಸಕ್ತ ಜನರಿಗೆ ವೀರಶೈವ
ದೀಕ್ಷೆಯನ್ನು ಕೊಡಿಸುತ್ತಿದ್ದಳು.
ಮುಂದೆ ದಾನಮ್ಮ ರಾಮೇಶ್ವರ ಕ್ಷೇತ್ರಕ್ಕೆ ಬಂದಳು.
ಅಲ್ಲೊಂದು ಬಸವೇಶ್ವರ ದೇಗುಲವನ್ನು ನಿರ್ಮಾಣ
ಮಾಡಿದಳು. ಅದಾದ ಮೇಲೆ ಕಾಂಚೀಪುರಕ್ಕೆ ಬಂದಳು.
೧೧೭೨ರಿಂದ ೧೧೮೨ ರವರೆಗೆ ಕಾಂಚೀಪುರವನ್ನು ರಾಜಾದ
ರಾಜ ಚೋಳ ಆಳುತ್ತಿದ್ದನು. ಅಲ್ಲಿ ಶೈವ ಧರ್ಮ
ಪ್ರಬಲವಾಗಿರಲಿಲ್ಲ. ವೈಷ್ಣವ ಧರ್ಮ ಪ್ರಬಲವಾಗಿತ್ತು. ವಿಷ್ಣು
ದೇವಾಲಯವನ್ನು ಸಂದರ್ಶಿಸಲು ದಾನಮ್ಮ ದಂಪತಿಗಳು
ಹೋದಾಗ ದ್ವಾರಪಾಲಕರು ತಡೆದರು ಆದರೆ
ಉಪಾಯದಿಂದ ದೇವಾಲಯ ಪ್ರವೇಶ ಮಾಡಿದ ದಾನಮ್ಮ
ಅಲ್ಲಿದ್ದ ದೇವರ ಮೂರ್ತಿಯ ಮೇಲೆ ತನ್ನೆರಡೂ ಕೈಗಳನ್ನು
ಇಟ್ಟಾಗ ಪರಶಿವಲಿಂಗ ಮುದ್ರೆ ಅಲ್ಲಿ ಕಾಣಿಸಿಕೊಂಡಿತು.
ಅರಸನಿಗೆ ದೂರು ಹೋಯಿತು. ಅರಸನು ವರದಾನಿ

ಯಮ್ಮ ಮಹಾಶರಣೆ, ಮಹಾಸಾತ್ವಿಕಳು ಎಂಬುದನ್ನು
ಕಂಡುಕೊಂಡ. ದಾನಮ್ಮ ದಂಪತಿಗಳನ್ನು ಅರಮನೆಗೆ ಕರೆ
ತಂದು ಸನ್ಮಾನಿಸಿದ. ಅಲ್ಲಿನ ಬಹುಮಂದಿ ಶಿವ
ಧರ್ಮವನ್ನು ಸ್ವೀಕರಿಸಿದರು. ದಾನಮ್ಮ ಕಾಂಚೀ
ಪಟ್ಟಣದಲ್ಲಿ ಕೆಲವು ಕಾಲ ನೆಲೆಸಿದಳು. ಈಗ ವಿಷ್ಣುಕಂಚೀ
ಪಟ್ಟಣವನ್ನು ಶಿವಕಂಚೀ ಎಂದು ಕರೆಯಲಾಗುತ್ತಿದೆ.
ದೇಶದ ಸಾಕಷ್ಟು ಕಡೆ ಸಂಚರಿಸಿದ ದಾನಮ್ಮ ಕಾಶಿ
ವಿಶ್ವೇಶ್ವರನ ಸಂದರ್ಶನ ಮಾಡಿ, ಅಲ್ಲಿಂದ ಪ್ರಯಾಗ,
ಗಯಾ ಕ್ಷೇತ್ರಗಳನ್ನು ಮುಗಿಸಿ ಮತ್ತೆ ದಕ್ಷಿಣಕ್ಕೆ ಬಂದಳು
ಬಸವೇಶ್ವರರು ಐಕ್ಯವಾದ ಕೂಡಲಸಂಗಮ ಕ್ಷೇತ್ರವನ್ನು
ಸಂದರ್ಶಿಸಿದಳು. ಅಲ್ಲಿಂದ ಬಸವೇಶ್ವರರ ಜನ್ಮಸ್ಥಳವಾದ
ಬಾಗೇವಾಡಿಗೆ ಬಂದಳು. ಎಲ್ಲ ಕಡೆ ಭಕ್ತಗಣಕ್ಕೆ
ಶಿವಾನುಭವದ ಉಪದೇಶವನ್ನು ನೀಡಿದಳು. ದಾನಮ್ಮ
ತನ್ನ ಪತಿಯೊಂದಿಗೆ ಬಾಗೇವಾಡಿಯಿಂದ ಗುಡ್ಡಾಪುರಕ್ಕೆ
ಹೋದಳು.
ಮಾರ್ಗಮಧ್ಯೆ ಮಣ್ಣಗೂಳಿ ಎಂಬ ಗ್ರಾಮದ (ಈಗಿನ
ಮನಗೂಳಿ) ಗೌಡತಿಯೊಬ್ಪಳ ಮಗ ಅಕಾಲದಲ್ಲಿ ಮರಣ
ಹೊಂದಿದ್ದನು. ವರದಾನಿಯಮ್ಮನಿಗೆ ಈ ವಿಷಯ
ಅರಿವಾಯಿತು. ಬಾಲಕನಿಗೆ ಆಯುಶ್ಯ ಮುಗಿದಿಲ್ಲವೆಂದು
ತನ್ನ ಅಂತರ್ಜ್ಞಾನನಿಂದ ತಿಳಿದುಕೊಂಡು ಮೃತ ದೇಹದ

ಮೇಲೆ ಕೈಯ್ಯಾಡಿಸಿದಳು. ಆತನಿಗೆ ಭಸ್ಮವನ್ನು ಲೇಪಿಸಿ
ದಳು ನಿದ್ದೆಯಿಂದ ಎದ್ದಂತೆ ಆ ಹುಡುಗ ಎದ್ದು ಕುಳಿತ.
ಗುಡ್ಡಾಪುರಕ್ಕೆ ವರದಾನಿಯಮ್ಮ ಬರುವಷ್ಟರಲ್ಲಿ ಆಕೆಯ
ತಂದೆತಾಯಿಯರು ಸಮಾದಿಸ್ತರಾಗಿದ್ದರು. ಅಲ್ಲಿ ಒಂದು
ದಿನ ಸಂಭ್ರಮದಿಂದ ಪೂಜಾಕಾರ್ಯದಲ್ಲಿ ತೊಡಗಿದ್ದ
ದಾನಮ್ಮ ಶಿವೈಕ್ಯಳಾದಳು.
ಇಂದು ಗುಡ್ಡಾಪುರ ವರದಾನಿಯಮ್ಮನೆಂದರೆ ಎಲ್ಲರ
ಆರಾಧ್ಯ ದೈವವಾಗಿದೆ. ದಾನಮ್ಮ ಸಾಮಾನ್ಯ ಮನುಶ್ಯಳಲ್ಲ.
ತಾನು ಹೋದಲ್ಲೆಲ್ಲಾ ವೀರಶೈವ ಧರ್ಮವನ್ನು
ಬೋಧಿಸಿದವಳು. ಭಕ್ತರಿಗೆ ವೀರಶೈವ ದೀಕ್ಷೆಯನ್ನು ಕೊಟ್ಟು
ಅವರ ಬದುಕನ್ನು ಹಸನುಗೊಳಿಸಿದ ಮಹಾತಾಯಿ.
ವರದಾನಮ್ಮನಿದ್ದ ಗುಡ್ಡಾಪುರ ಇಂದಿನ ಬಿಜಾಪುರ
ಜಿಲ್ಲೆಯಲ್ಲಿದೆ. ಈ ಭಾಗವು ೧೨೬೦ರಿಂದ ೧೨೭೮ರವರೆಗೆ
ಆಳಿದ ದೇವಗಿರಿಯ ಯಾದವ ವಂಶದ ಮಹಾದೇವನ
ಅಧೀನದಲ್ಲಿತ್ತು. ಅವನ ಮಾಂಡಲೀಕನಾದ ಸಾಯಿದೇವನು
ದಾನಮ್ಮನ ವಿಷಯದಲ್ಲಿ ಭಕ್ತಿಯನ್ನು ತಾಳಿ ಭೀಮಾ
ತೀರದಲ್ಲಿ ವಾತಾಖ್ಯಪುರ ಎಂಬಲ್ಲಿ ದೇವಾಲಯವನ್ನು
ಕಟ್ಟಿಸಿ ಅಲ್ಲಿ ವರದಾನಿಯಮ್ಮನ ಮೂರ್ತಿಯನ್ನು
ಪ್ರತಿಷ್ಠಾಪಿಸಿದನು.

ಶಿಲಾಶಾಸನದಲ್ಲಿ ಹೇಳಿರುವ ವಾತಾಖ್ಯಪುರವೇ
ಇಂದಿನ ವಾಡಾಪುರಿ ಆಗಿದೆ. ದಾನಮ್ಮನ ದೇವಾಲಯವು
ಉನ್ನತವಾದ ಗೋಪುರ, ವಿಸೃತವಾದ ಪ್ರಾಕಾರಗಳಿಂದ ಭವ್ಯವಾಗಿ ನಿಂತಿದೆ. ದಾನಮ್ಮನ ಎದುರುಗಡೆ ಭಕ್ತ
ಅಡಿಗಲ್ಲಪ್ಪ ಕೂತಿದ್ದಾನೆ. ಅಡಿಗಲ್ಲಪ್ಪ ಗಣಗಳಲ್ಲಿ ಒಬ್ಬ
ಎಂದು ಹೇಳುತ್ತಾರೆ .ದಾನಮ್ಮನ ಪಾದಸೇವಕನಾಗಿ
ಜೀವನವಿಡೀ ನಡೆದು ಬಂದ ಅಡಿಗಲ್ಲಪ್ಪನ ಭಕ್ತಿಗೆ ಮೆಚ್ಚಿದ
ದಾನಮ್ಮ ತನ್ನ ಎದುರು ಸದಾ ಇರುವಂತೆ ವರವನ್ನು
ಕೊಟ್ಟಿದ್ದಾಳೆ. ಬಸವಣ್ಣನವರ ಸಮಕಾಲೀನಳಾದ ಮಾಹಾಶರಣೆ ದಾನಮ್ಮನ ಜೀವನ ವೃತ್ತಾಂತ ಎಲ್ಲಾ ಕಾಲಕ್ಕೂ
ಸ್ಪೂರ್ತಿದಾಯಕ.

The End

