                                                                                     ನವೆಂಬರ್ 2009
ಕಣ್ಣೆದುರು ಹಾಸ್ಯ
ಹಾಸ್ಯದಲ್ಲಿ ಬುದ್ಧಿ, ಅಂತಃಕರಣಗಳ ಸಮಾಗಮವಿದೆ. ಬುದ್ಧಿ ನಗೆಯ
ಸನ್ನಿವೇಶವನ್ನು ಗುರುತಿಸಿದರೂ ಆನಂದವನ್ನು ನೀಡುವುದು ಅಂತಃಕರಣ.
ಕಣ್ಣೆದುರು ನಡೆಯುವ ಘಟನೆಗಳನ್ನು ನಾವು ಹಾಸ್ಯದ ಕನ್ನಡಕ ತೊಟ್ಟು
ನೋಡಿದಾಗ ನಗೆ ಕಾಣುತ್ತದೆ. ಕಾಲ ಎಲ್ಲವನ್ನೂ ಬದಲಿಸುತ್ತದೆ, ಕಾಲ ಬದಲಾಗಿದೆ
ಎಂದರೆ ಬಹಳ ಜನ ಒಪ್ಪುವುದಿಲ್ಲ. ಆದರೆ ಮನುಷ್ಯನ ಸ್ವಭಾವ, ಸಂಪ್ರದಾಯದಲ್ಲಿ
ಆಗಿರುವ ಬದಲಾವಣೆ ಗಮನಾರ್ಹ. ಹತ್ತು ವರ್ಷಗಳ ಹಿಂದೆ ನಮ್ಮ ಮಕ್ಕಳು
ಬೆಳಿಗ್ಗೆ ಎದ್ದ ಕೂಡಲೆ ಕೈಯನ್ನು ಉಜ್ಜಿಕೊಂಡು, ಕರಾಗ್ರೇ ವಸತೇ ಲಕ್ಷ್ಮೀ ಹೇಳಿ
ದೇವರ ಪೋಟೋವನ್ನು ನೋಡುತ್ತಿದ್ದರು. ಬಲ ಮಗ್ಗುಲಲ್ಲೇ ಏಳಬೇಕಿತ್ತು. ಎಡ
ಮಗ್ಗುಲಲ್ಲಿ ಎದ್ದರೆ ಮುಗಿಯಿತು ಕಥೆ. ಅಪ್ಪ ಬಂದು ಕೆನ್ನೆಗೆ ಝಾಡಿಸಿ ಮತ್ತೆ
ಮಲಗಿಸಿ ಸರಿಯಾದ ಮಗ್ಗುಲಲ್ಲಿ ಎಬ್ಪಿಸುತ್ತಿದ್ದ. ‘ಯಾಕೆ, ಎಡ ಮಗ್ಗುಲಲ್ಲಿ ಎದ್ದೆಯಾ..’
ಎಂಬ ರೂಢಿಗತ ಮಾತು ಇಂದಿಗೂ ಇದೆ. ಆದರೆ ಮಗ್ಗುಲ ಮಹಾತ್ಮೆ ಇಂದಿನ
ಮಕ್ಕಳಿಗೆ ಗೊತ್ತಿಲ್ಲ.
ಈಗ ಏನಾಗಿದೆ ಬೆಳಿಗ್ಗೆ ಎದ್ದ ಕೂಡಲೆ ದಿಂಬಿನ ಪಕ್ಕ ಇರುವ ಮೊಬೈಲ್
ಆನ್ ಮಾಡಿ ಎಷ್ಟು ಮೆಸೇಜ್ಗಳಿವೆ, ಎಷ್ಟು ಮಿಸ್ಡ್ ಕಾಲ್ಗಳಿವೆ ಎಂಬುದನ್ನು
ನೋಡಿದ ಆನಂತರ ಹಾಸಿಗೆಯಿಂದ ಏಳುವುದು ಇಷ್ಟೇ ಅಲ್ಲ, ಸಂಜೆಯಾದರೆ
ಸಾಕು ಮನೆಗೆ ಲಕ್ಷ್ಮಿ ಬರುತ್ತಾಳೆ. ದೀಪ ಹಚ್ಚು, ಬಾಗಿಲು ತೆರೆದು ಇಡು ಎಂದು
ಹಿರಿಯರು ಹೇಳುತ್ತಿದ್ದರು. ಆದರೆ ಈಗ.. ಸಂಜೆಯಾಗುತ್ತಿದೆ, ಸೊಳ್ಳೆಗಳು ಬರುವ
ಹೊತ್ತು. ದೀಪ ಹಚ್ಚಿದ ಕೂಡಲೇ ಬಾಗಿಲನ್ನು ಹಾಕು ಎನ್ನುತ್ತೇವೆ. ಈ ಬದಲಾವಣೆ
ಗಳನ್ನು ಕಂಡಾಗ ಬಹಳ ಆಶ್ಚರ್ಯವಾಗುತ್ತದೆ. ಹಿಂದೆ ಸಾಮಾನ್ಯವಾಗಿ ಹೊರ
ಬಾಗಿಲನ್ನು ದಿನದಲ್ಲಿ ತೆರೆದಿಟ್ಟೇ ಎಲ್ಲರೂ ವ್ಯವಹಾರ ಮಾಡುತ್ತಿದ್ದರು. ಆದರೆ ಸಿಟಿಯ
ಯಾಂತ್ರಿಕ ಬದುಕಿನಲ್ಲಿ, ನಗರ ಜೀವನದ ಜಂಜಾಟದಲ್ಲಿ ಹೊರ ಬಾಗಿಲು ತೆರೆದಿಡುವ
ಮನೆಯೇ ಇಲ್ಲ. ಪ್ರತಿಯೊಬ್ಪರೂ ತಮ್ಮದೇ ಆದ ಗೂಡುಗಳನ್ನು ನಿರ್ಮಿಸಿಕೊಂಡು
ಬೋಲ್ಟು ಹಾಕಿ ಒಳಗಿರುತ್ತಾರೆ. ಸುತ್ತಲಿನ ಜಗತ್ತಿನಲ್ಲಿರುವ ಹಾಸ್ಯದ ಸರಕು ಗಮನಿಸಲು
ವೇಳೆ ಎಲ್ಲಿ ಇರುತ್ತದೆ..
ಒಂದು ಪುಟ್ಟ ಮಗು ಬಂದು ತನ್ನ ಅಪ್ಪನನ್ನು ಕೇಳಿತು.
ಅಪ್ಪ, ತೆಂಗಿನಕಾಯಿ ಒಳಗಡೆ ನೀರು ಹೇಗೆ ಸೇರಿಕೊಳ್ಳುತ್ತೆ..
ಈ ಪ್ರಶ್ನೆಗೆ ಯಾವ ಮೂರ್ಖ ಬೇಕಾದ್ರೂ ಉತ್ತರ ಹೇಳುತ್ತಾನೆ.
ಅಮ್ಮ ನಿನ್ನ ಕೇಳು ಅಂದಳು.
ನಿಮ್ಮ ಅಮ್ಮನ ತಲೆಯಲ್ಲಿ ದುರ್ಬುದ್ಧಿ ಹೇಗೆ ಬಂದು ಸೇರಿಕೊಳ್ಳುತ್ತೋ
ಹಾಗೇ ತೆಂಗಿನಕಾಯಿಯಲ್ಲಿ ನೀರು ಸೇರುತ್ತೆ..
ಪ್ರವಾಸಿಗಳು ಯಾತ್ರಾ ಸ್ಥಳಗಳಿಗೆ ಬರುವುದು ಜಾಸ್ತಿ.. ಬಂದವರಿಗೆ ಹೋಟೆಲ್ನಲ್ಲಿ
ಊಟ, ತಿಂಡಿ, ತೀರ್ಥ,, ಗಿರಾಕಿ ಒಬ್ಬ ಟಿಫನ್ ಮಾಡಲು ಹೋಟೆಲ್ ಗೆ ಬಂದ
ಮಾಣಿಯು ತನ್ನ ಜೇಬಿನಿಂದ ಕರವಸ್ತ್ರವನ್ನು ತೆಗೆದು ಪ್ಲೇಟ್ ಒರೆಸಿ ಟೇಬಲ್
ಮೇಲೆ ಇಟ್ಟ.
ಅರೆರೇ, ನಿಮ್ಮ ಕರ್ಚೀಪ್ ಯಾಕೆ ಕೊಳೆ ಮಾಡಿಕೊಂಡ್ರಿ ಗಿರಾಕಿಗೆ ಆಶ್ಚರ್ಯ
ಪರವಾಗಿಲ್ಲ ಬಿಡಿ ಸಾರ್.. ಕರ ವಸ್ತ್ರ ತುಂಬಾನೇ ಕೊಳೆ ಆಗಿದೆ.. ನನಗೆ ನೆಗಡಿ
ಬೇರೆ ಇತ್ತು. ಹ್ಯಾಗೂ ಒಗೆಯೋದು ತಾನೇ.. ಎಂದು ಮಾಣಿ ಹೇಳಿದಾಗ ಗಿರಾಕಿಗೆ
ಹೇಗೆ ಆಗಿರಬೇಡ..
ಮನುಸ್ಯನ ಯೋಚನೆಗಳಿಗೆ ಶೀರ್ಷಾಸನ ಹಾಕಿದಾಗ ಹಾಸ್ಯ ಹುಟ್ಟುತ್ತದೆ
ಮತ್ತೊಬ್ಪರ ನಡೆನುಡಿಗಳಲ್ಲಿ ಇರುವ ವೈಪರೀತ್ಯವನ್ನು ಗಮನಿಸಿದಾಗ ನಗೆ
ದೊರೆಯುತ್ತದೆ.
ಮದುವೆಯ ರಿಸೆಪ್ಷನ್ ಎಂದರೆ ವಿಶ್ವನಿಗೆ ಅಲರ್ಜಿ ಗಿಜಿ ಗಿಜಿ ಜನ ಕ್ಲಿಕ್ಕಿಸುವ
ಪೋಟೋಗಳು. ಬಿಸಿಬೇಳೆ ಬಾತುಗಳ ಬಫೆ. ಗುರುತು ಪರಿಚಯ ಇಲ್ಲದೇ ಇರೋ
ಜನಗಳೆಲ್ಲಾ ಬಂದು ಕೈ ಕುಲುಕುತ್ತಿರುತ್ತಾರೆ. ಇನ್ನು ತಾವು ಹೊಸದಾಗಿ ಕೊಂಡಿರುವ
ಬಟ್ಟೆಗಳನ್ನು, ಆಭರಣಗಳನ್ನು ಪ್ರದರ್ಶನ ಮಾಡಲು ಮತ್ತಷ್ಟು ಜನ ಬರುತ್ತಾರೆ.
ರಿಸೆಪ್ಷನ್ ಗೆ ಹೋಗಿ ಬರುವುದು ಒಂದು ಸಂಪ್ರದಾಯವಾಗಿದೆ. ಎಷ್ಟೋ ಮಂದಿ
ಮದುಮಕ್ಕಳನ್ನು ನೋಡದೆ ಬಫೆ ತಿಂದು ಹಾಗೇ ವಾಪಸ್ ಹೋಗುವುದು ಉಂಟು.
ಇನ್ನು ಉಡುಗೊರೆಗಳನ್ನು ಕೊಡಲು ಹೋದರಂತೂ ಸರತಿಯ ಸಾಲು ತಿರುಪತಿ
ತಿಮ್ಮಪ್ಪನ ದರ್ಶನದ ಸಾಲಿಗಿಂತ ಉದ್ದ. ಬಂದವರೆಲ್ಲಾ ಫೋಟೋ ಹೊಡೆಸಿಕೊಂಡು
ಹೋಗುತ್ತಾರೆ. ಯಾರಪ್ಪನ ಮನೆ ಗಂಟು ಹೋಗಬೇಕು ಹೇಳಿ
ಏಕತಾನತೆಯಿಂದ ಕೂಡಿದ ಇಷ್ಟು ಪೋಟೋಗಳನ್ನು ಯಾಕೆ ತೆಗೆಸಿ ಹಣ
ಹಾಳು ಮಾಡುತ್ತೀರಿ ಎಂದು ಕನ್ಯಾಪಿತೃವನ್ನು ಒಮ್ಮೆ ಕೇಳಿದ್ದೆ
ಇದರಲ್ಲಿ ಎರಡು ಥರ ಫೋಟೋ ತೆಗೆಸ್ತೀವಿ. ಹದಿನೈದು ರೂಪಾಯಿ ಕೊಟ್ಟರೆ
ಫೋಟೋ ಕ್ಲಿಕ್ ಮಾಡ್ತಾರೆ. ಎರಡು ರೂಪಾಯಿ ಕೊಟ್ಟರೆ ಫ್ಲಾಷ್ ಮಾತ್ರ ಝಗ್
ಅನ್ನುತ್ತೆ, ಫೋಟೋ ಬರುವುದಿಲ್ಲ ಎಂದ. ಬಂದವರಿಗೆ ಬೇಸರವಾಗಬಾರದೆಂದು
ಈ ಕಮಾಲು.
ಇಷ್ಟೆಲ್ಲಾ ಖರ್ಚುಮಾಡಿ ತೆಗೆಸಿದ್ದ ಪೋಟೋದಲ್ಲಿ ಮದುಮಗನ ಮುಖದಲ್ಲಿ
ಮುರಿ ಕಳೆ ಬಂದಿತ್ತು. ಏನಯ್ಯಾ ಇದು ಮೂರು ಮಕ್ಕಳ ತಂದೆ ಹಾಗೆ ಕಾಣ್ತಾ
ಇದ್ದೀನಿ. ಹೀಗಾ ಫೋಟೋ ತೆಗೆಯೋದು ಎಂದು ಆತ ಫೋಟೋಗ್ರಫರನ್ನು
ದಬಾಯಿಸಿದ.
ಫೋಟೋಗ್ರಾಫರ್ ಕೊಟ್ಟ ಉತ್ತರವಾದರೂ ಏನು
ಇದರಿಂದ ಅನುಕೂಲ ಇದೆ ಸಾರ್…. ಹತ್ತು ವರ್ಷವಾದ ಮೇಲೆ ನಿಮಗೆ
ಮೂರು ಮಕ್ಕಳಾಗುತ್ತಲ್ಲಾ ಆಗ ಮತ್ತೆ ಪೋಟೋ ತೆಗೆಸೋಷ್ಟಿಲ್ಲ. ಇದಕ್ಕೇ ಫ್ರೇಮ್
ಹಾಕಿ ಇಟ್ಟುಕೊಳ್ಳಬಹುದು.” ಎಂದ.
ದ.ರಾ. ಬೇಂದ್ರೆಯವರು ನಗೆಯ ಬಗ್ಗೆ ಈ ರೀತಿ ಹೇಳುತ್ತಾರೆ 
‘ನಗೆಯದೊಂದು ನಾಡುಂಟು.
ಅಲ್ಲಿ ಬೆಳಕಿನ ಹೊಳೆಯುಂಟು
ಅದರ ದಂಡೆಗೆ ಕಲ್ಲುಂಟು ಮುಳ್ಳುಂಟು
ಆದರೆ ಅಲ್ಲಿ ಕಲ್ಲು ಕರುಗುವುದು
ಮುಳ್ಳು ಮುಳುಗುವುದು’
‘ನಗುವುದು ಸಹಜ ಧರ್ಮ’ ಎಂದರು ಡಿ.ವಿ.ಜಿ.
ಆದರೆ ನಕ್ಕದ್ದೇಕೆ ಎಂಬ ಅರಿವು ಇರಬೇಕಾದುದು ಮಾನವ ಧರ್ಮ.

 

                                                                                             ನವೆಂಬರ್ 2010
ಹಾಸಾಭಾಸ
ಎಲ್ಲವೂ ಸಲೀಸಾಗಿ ಸಹಜ ರೀತಿಯಲ್ಲಿ ನಡೆದಾಗ ಅಲ್ಲಿ ಹಾಸ್ಯಕ್ಕೆ ಸ್ಥಾನವಿಲ್ಲ.
ವಿರೋಧಾಭಾಸಗಳಲ್ಲಿ ನಗೆ ಉಗಮವಾಗುತ್ತದೆ. ಕೈಗೆ ಹಾಕುವ ಬಳೆಯನ್ನು ಕಿವಿಗೆ
ಹಾಕಿಕೊಂಡಾಗ, ಸೊಂಟದ ಡಾಬನ್ನು ತಲೆಗೆ ಧರಿಸಿದಾಗ ನಗು ಕಾಣುತ್ತದೆ. ಎಳೆಯ
ಮಕ್ಕಳು ಈ ಬಗೆಯ ಚೇಷ್ಟೆಗಳನ್ನು ಮಾಡಿ ರಂಜಿಸುತ್ತಾರೆ. ಕುಡಿಯಲು ಕೊಟ್ಟ
ಹಾಲಿನ ಲೋಟವನ್ನು ತಲೆಯ ಮೇಲೆ ಇಟ್ಟುಕೊಳ್ಳುತ್ತಾರೆ. ಇಂಥ ಘಟನೆ ಉದ್ದೇಶ
ಪೂರ್ವಕವಾಗಿ ಆಗಿರಬಹುದು ಅಥವಾ ಪ್ರೇರಣೆ ಇಲ್ಲದೆ ತನಗೆ ತಾನೇ ಸಂಭವಿಸಿರ
ಬಹುದು. ತುಂಬಿದ ಸಭೆಯಲ್ಲಿ ಮುಖ್ಯ ಅತಿಥಿಗೆ ಹಾಕಬೇಕಾದ ಮಾಲೆಯನ್ನು ಕೈ
ತಪ್ಪಿ ಮೈಕ್ ಸೆಟ್ ಹುಡುಗನಿಗೆ ಹಾಕಿದಾಗ ಸಭಾಂಗಣದಲ್ಲಿ ನಗೆ ಉಕ್ಕುತ್ತದೆ.
ನಗೆ ಎಂಬುದು ಮನುಷ್ಯನಿಗೆ ಪುಕ್ಕಟೆಯಾಗಿ ದೊರೆತಿರುವ ನಿತ್ಯ ನೂತನ ವರ.
ನಗುವ ಪ್ರಾಣಿ ಮನುಷ್ಯನೊಬ್ಬನೇ. ಆಸ್ಟ್ರೇಲಿಯಾದಲ್ಲಿ ಇರುವ ಲಾಫಿಂಗ್ ಬರ್ಡ್
ಪಕ್ಷಿಯು ನಕ್ಕಂತೆ ಶಬ್ದ ಮಾಡುತ್ತದೆ. ಆದರೆ ವಾಸ್ತವವಾಗಿ ಅದು ನಗೆ ಅಲ್ಲ.
ಅತಿಶಯೋಕ್ತಿಯಲ್ಲಿ ವಿಷಯವನ್ನು ವಿವರಿಸುವಾಗ ಹಾಸ್ಯ ತನಗೆ ತಾನೇ ಹುಟ್ಟುತ್ತದೆ.
ಕೆಲವು ಉದಾಹರಣೆಗಳನ್ನು ನೋಡೋಣ.
ಬಟಾಣಿ ಗಿಡಗಳ ಮೇಲೆ ದಾಳಿ ಮಾಡುವ ಕಂಬಳಿ ಹುಳುವಿನಂತಹ ಉದ್ದನೆಯ
ಹಸಿರು ಹುಳುಗಳನ್ನು ಧ್ವಂಸ ಮಾಡಲು ವಿಶ್ವ ಒಂದು ಹೊಸ ಬಗೆಯ ಕ್ರಿಮಿನಾಶಕ
ಕಂಡು ಹಿಡಿದ.
‘ಇದು ಈಗ ಇರುವ ಪೆಸ್ಟಿಸೈಡ್ಸ್ ನಿಂದ ಯಾವ ರೀತಿ ಭಿನ್ನವಾಗಿದೆ.. ಇದರಿಂದ
ಹುಳುಗಳು ಹೇಗೆ ಸಾಯುತ್ತವೆ.. ಗ್ರಾಹಕ ಕೇಳಿದ.
‘ಈ ಕ್ರಿಮಿನಾಶಕವನ್ನು ಸೀಮೆ ಎಣ್ಣೆಯಲ್ಲಿ ಸೇರಿಸಿ ಬಟಾಣಿ ಗಿಡಕ್ಕೆ ಸಿಂಪಡಿಸಿದರೆ
ಮೂರೇ ದಿನದಲ್ಲಿ ಗಿಡದ ಎಲೆಗಳು ಒಣಗಿ ಉದುರುತ್ತವೆ. ಆಗ ಹುಳುಗಳಿಗೆ
ಆಹಾರ ಸಿಗದೆ ಹಸಿವಿನಿಂದ ದಿಕ್ಕೆಟ್ಟು ನರಳಿ, ನರಳಿ ಸತ್ತು ಹೋಗುತ್ತವೆ.’
‘ಮತ್ತೆ ಗಿಡಗಳ ಗತಿ..’ ಎಂದ ಗ್ರಾಹಕ
‘ಗಿಡ ಹೋದರೆ ಹೋಗಲಿ ಸ್ವಾಮಿ. ಹುಳುಗಳು ಸತ್ತವಲ್ಲ, ಅದಕ್ಕೆ ಸಂತೋಷಪಡಿ’
ಎಂದ ವಿಶ್ವ
ಈ ಯಾಂತ್ರಿಕ ಯುಗದಲ್ಲಿ ಮಕ್ಕಳೂ ಸಹ ಹಾಸ್ಯವನ್ನು ತಮ್ಮದೇ ಆದ ರೀತಿಯಲ್ಲಿ
ಮಾಡುತ್ತಾರೆ.
ಶಾಲೆಯ ಮುಂದೆ ಒಂದು ಅಪಘಾತವಾಯಿತು. ತದನಂತರ ಅಲ್ಲೊಂದು
ಬೋರ್ಡ್ ಹಾಕಲಾಯಿತು. ‘ಡೋಂಟ್ ಓವರ್ ಸ್ಪೀಡು ಅಂಡ್ ಕಿಲ್ ಎ ಚೈಲ್ಡ್.’
‘ವೇಗವಾಗಿ ಬಂದು ಮಗುವನ್ನು ಕೊಲ್ಲಬೇಡಿ’ ಎಂಬ ಆ ಬೋರ್ಡಿಗೆ ಒಂದು
ಮಗು ಚಾಕ್ ಪೀಸ್ ಹಿಡಿದು ಬಂದು ಒಂದು ಸಾಲನ್ನು ಸೇರಿಸಿತು.
‘ವೈಟ್ ಫಾರ್ ಎ ಟೀಚರ್..!’
ಹೀಗೆ ಮಕ್ಕಳು ಮಾಡುವ ಕೀಟಲೆಗಳ ನಡುವೆ ಅವರ ಆಲೋಚನೆಗಳೂ ಸಹ
ಹಾಸ್ಯವನ್ನು ತರಿಸುತ್ತದೆ.
ಎಲ್.ಕೆ.ಜಿ. ಹುಡುಗಿಯೊಂದು ರಸ್ತೆ ದಾಟುವಾಗ ಟ್ರಾಫಿಕ್ ಪೊಲೀಸ್ ಶಿಲ್ಲೆ
ಹೊಡೆದು ಕೈ ತೋರಿಸಿದ ಹುಡುಗಿ ನಿಲ್ಲಲಿಲ್ಲ. ಆಗ ಟ್ರಾಫಿಕ್ ಪೊಲೀಸ್ ತಾನೇ
ಹತ್ತಿರ ಹೋಗಿ,
‘ಏನು ಪಾಪು, ನಾನು ಶಿಲ್ಲೆ ಹೊಡೆದು ಕೈ ತೋರಿಸಿದರೂ ನೀನು ನನ್ನ ಕಡೆ
ನೋಡಲೇ ಇಲ್ಲವಲ್ಲ, ಯಾಕೆ..’ ಎಂದಾಗ, ‘ನಾನು ಅಂಥಾ ಹುಡುಗಿ ಅಲ್ಲ
ಎಂದು ಹೇಳಿ ಸಿಟ್ಟು ಮಾಡಿಕೊಂಡು ಆ ಹುಡುಗಿ ಹೊರಟು ಬಿಟ್ಟಳು ಪೊಲೀಸ್ಗೆ
ದಿಗ್ಬ್ರಾOತಿ.
ಈ ಘಟನೆ ಇಲ್ಲಿಗೇ ನಿಲ್ಲಲಿಲ್ಲ. ಸಂಜೆ ಶಾಲೆಯಿಂದ ವಾಪಸ್ ಬರುವಾಗ ಆ
ಹುಡುಗಿ ಜೊತೆ ಮತ್ತೊಬ್ಬ ಹುಡುಗ ಬಂದ. ಅವನೋ, ಯು.ಕೆ.ಜಿ. ಹುಡುಗ.
ಅವನು ಟ್ರಾಫಿಕ್ ಪೊಲೀಸ್ಗೆ ಎಚ್ಚರಿಕೆ ಕೊಟ್ಟ.
‘ಇನ್ನೊಮ್ಮೆ ನನ್ನ ಹುಡುಗಿಗೆ ಶಿಲ್ಲೆ ಹೊಡೆದು ಕೈ ತೋರಿಸಿದರೆ, ರಬ್ಪರ್
ತೆಗೆದೂಕೊಂಡು ಉಜ್ಜಿ ಉಜ್ಜಿ ನಿನ್ನ ಹಣೆ ಬರಹ ಅಳಿಸಿ ಬಿಡುವೆ’ ಎಂದು ಹೆದರಿಸಿ
ಹೋದ ಅ ಪೋರ!
ಹಾಸ್ಯದ ಘಟನೆಗಳು ಸಂಸಾರದಲ್ಲಿ ಸಾಕಷ್ಟು ಇರುತ್ತವೆ ಒಂದು ಸಂಭಾಷಣೆ
ಕೇಳಿ.
“ಯಾಕೆ ವಿಶ್ವ ಕುಂಟ್ತಾ ಇದ್ದೀಯಾ.. ಸೊಂಟ ಡ್ಯಾಮೇಜ್ ಆದಂತೆ ಇದೆ”
“ನಿನ್ನೆ ಥಟ್ಟನೇ ಸೋಫಾ ಮೇಲೆ ಕುಳಿತೆ”
“ಸೋಫಾ ಮೇಲೆ ಕೂತ್ರೆ ಹೀಗೆ ಆಗುತ್ತಾ…”
“ಆದ್ರೆ ನಮ್ಮಾಕೆ ಸೋಫಾನ ಬಿಸಿಲಿಗೆ ಹಾಕಿದ್ದಳು. ತನ್ನ ಜಾಗದಲ್ಲಿ ಅದು
ಇರಲಿಲ್ಲ…” ಎಂದಾಗ ತಪ್ಪು ಯಾರದೆಂದು ನಾವು ಯೋಚಿಸುವುದಿಲ್ಲ ಇದು
ನಗೆಗಾಗಿ ನಗೆ
ಮೋಹನ ಎರಡು ಸಲ ಮದುವೆ ಆದರೂ ಅದೃಷ್ಟ ಒಲಿಯಲಿಲ್ಲ.
“ಯಾಕಯ್ಯಾ ಹೀಗೆ ಆಯ್ತು” ವಿಶ್ವ ಕೇಳಿದ.
“ಮೊದಲ ಹೆಂಡತಿ ಯಾರ ಜೊತೇನೋ ಓಡಿ ಹೋದಳು.”
“ಅದೃಷ್ಟ ಕೈ ಕೊಡ್ತು ಅನ್ನು…”
“ಆಮೇಲೆ ಎರಡನೇ ಮದ್ವೆ ಆದೆ. ಅವಳು ಕಿರುಕುಳ ಕೊಡ್ತಾ, ಜೀವ ತಿಂತಾ
ಜೊತೇಲೇ ಇದ್ದಾಳೆ.”
“ಎರಡನೇ ಸಲಾನೂ ಅದೃಷ್ಟ ಕೈ ಕೊಡ್ತಾ..” ಎಂದು ವಿಶ್ವ ವೇಚಾಡಿದ.
ಗೆಳೆಯರ ಕಷ್ಟ ಗೆಳೆಯರಿಗೆ ಮಾತ್ರ ಗೊತ್ತು.
ಹಾಸ್ಯ ಇಲ್ಲದ ಬದುಕು ಚಂದ್ರನಿಲ್ಲದ ರಾತ್ರಿಯಂತೆ.
ಉಪ್ಪು ಖಾರ ಇಲ್ಲದ ಹುಳಿಯಂತೆ.
ನಾವು ಎಷ್ಟೇ ಅಲಂಕಾರ ಮಾಡಿಕೊಂಡರೂ ಮುಗುಳ್ನಗೆ ಎಂಬುದು ಇಲ್ಲದ
ಮೇಲೆ ಆ ಮುಖಕ್ಕೆ ಅಂದ ಇಲ್ಲವೆಂದೇ ಅರ್ಥ. ಮುಖದ ಮೇಲೆ ಮಂದಹಾಸ
ಮೂಡಬೇಕಾದರೆ ಹೃದಯ ಚೆನ್ನಾಗಿರಬೇಕು. ಹೃದಯದ ಒಳಗಡೆ ನಗೆ ಇರಬೇಕು.
ಹೃದಯ ನಕ್ಕಾಗ ಮುಖದಲ್ಲಿ ನಗೆಅಲೆ ಅಲೆಯಾಗಿ ತೇಲುತ್ತದೆ. ಸ್ವಚ್ಛ ಮನಸ್ಸು
ಇದ್ದ ಕಡೆ ಒಳ್ಳೆಯತನ, ಆನಂದ, ವಿನೋದ, ನಗೆ ಇರುತ್ತದೆ. ಆದರೆ ಕಟಕಿ, ವ್ಯಂಗ್ಯ,
ವಿಡಂಬನೆಗಳು ನಗೆ ಉಕ್ಕಿಸಿದರೂ ಇನ್ನೊಬ್ಬರ ಮನಸ್ಸನ್ನು ಫಾಸಿಗೊಳಿಸುತ್ತವೆ.
ಎಲ್ಲರೊಂದಿಗೆ ನಗೋಣ, ಎಲ್ಲರೊಂದಿಗೆ ಬಾಳೋಣ.
                                                                                         ನವೆಂಬರ್ 2011
ನಗೆ ಸಂಜೀವಿನಿ

 

ಎಲೆ ಅಡಿಕೆ ಮೆಲ್ಲುತ್ತಾ ಆರಾಮವಾಗಿ ಕುಳಿತಿದ್ದ ರೈತನನ್ನು ಪತ್ರಕರ್ತ ಕೇಳಿದ.
“ಯಾಕೆ ಭತ್ತ ನಾಟಿ ಮಾಡೊಲ್ಲವೇನು”
ಇಲ್ಲಾ ಸ್ವಾಮಿ, ಭತ್ತ ಬೆಳೆದರೆ ಕೇಜಿಗೆ ಹದಿನಾರು ರೂಪಾಯಿ ಖರ್ಚು
ಗದ್ದೆಯಲ್ಲೇ ಆಗುತ್ತೆ. ಸರ್ಕಾರಾನೇ ಕೆಜಿಗೆ ಒಂದು ರೂಪಾಯಿ ಥರ ಅಕ್ಕಿ ಕೊಡೋವಾಗ
ದುಬಾರಿ ಭತ್ತ ಬೆಳೆಯೋದ್ರಲ್ಲಿ ಅರ್ಥ ಇಲ್ಲ.”

ಡಾಕ್ಟರ್ ವಿಶ್ವನನ್ನು ಕೇಳಿದರು.
“ಹೇಗಿದೆ ತಲೆನೋವು”
“ಇಲ್ಲಾ ಸಾರ್, ತವರು ಮನೆಗೆ ಕಳಿಸಿದ್ದೀನಿ.” ಎಂದ ವಿಶ್ವ.


ಗೆಳೆಯರಿಬ್ಪರು ಸೇರಿದ್ದರು.
“ಅಬ್ಬಾ ಜೊತೆ ಹತ್ತು ನಿಮಿಷ ಮಾತಾಡಿದ ಮೇಲೆ ನನ್ನ ತಲೆನೋವು
ಎಲ್ಲಿ ಹೋಯ್ತೋ ಗೊತ್ತಿಲ್ಲ.”
ಕೊರೆಸಿಕೊಂಡ ಗೆಳೆಯ ದುಃಖದಿಂದ ಹೇಳಿದ.
“ಇನ್ನೆಲ್ಲಿ ಹೋಗುತ್ತೆ ಆ ತಲೆನೋವು ನಿನ್ನ ತಲೆಯಿಂದ ನನ್ನ ತಲೆಗೆ ವರ್ಗಾವಣೆ
ಆಯ್ತು.”

“ನಿನ್ನ ಹೆಂಡ್ತಿ ಇತ್ತೀಚೆಗೆ ರಸ್ತೆ ಮಧ್ಯೆ ಸರಿಯಾಗಿ ಕಾರು ಓಡಿಸ್ತಾಳಂತೆ”
ಮೋಹನ ಆಶ್ಚರ್ಯ ಪಟ್ಟ.
“ನನ್ನ ಹೆಂಡ್ತಿ ಕಾರು ಯಾವ ಕಡೆ ತಿರುಗಿಸಿದರೆ ರಸ್ತೆ ಆ ಕಡೆ ತಿರುಗುತ್ತೆ. ಆ
ಥರ ರಸ್ತೆಗೆ ಅಭ್ಯಾಸ ಆಗಿಬಿಟ್ಟಿದೆ.” ಎಂಬ ಉತ್ತರ ಬಂತು.

ಮಾತುಗಳಲ್ಲಿನ ಚುರುಕುತನ ಅನಿರೀಕ್ಷಿತ ಅಂತ್ಯ ನಗೆಯನ್ನು ಚಿಮ್ಮಿಸುತ್ತದೆ.
ಹಾಸ್ಯರಸ ಬೇರೆ ರಸಗಳಿಗಿಂತ ಭಿನ್ನ. ಇದು ಶೃಂಗಾರ ರಸದ ಜೊತೆ ಸೊಗಸಾಗಿ
ಸೇರುತ್ತದೆ. ಹಾಸ್ಯ ಎಲ್ಲ ವರ್ಗದ ಎಲ್ಲಾ ವಯಸ್ಸಿನವರಿಗೂ ಪ್ರಿಯ. ಇನ್ನೂ ಹಲ್ಲು
ಮೂಡದ ಪುಟ್ಟ ಮಕ್ಕಳಿಂದ ಹಿಡಿದು ಹಲ್ಲು ಉದುರಿದ ಮುದುಕರವರೆಗೆ ಪ್ರತಿಜೀವಿಯೂ
ಹಲ್ಲು ಕಿಸಿಯುವುದು ಹಾಸ್ಯ ಪ್ರಸಂಗ ಕಂಡಾಗ ಅಥವಾ ಕೇಳಿದಾಗ ಮಾತ್ರ. ಎರಡು
ಭಿನ್ನ ವಸ್ತುಗಳಲ್ಲಿ ಅಥವಾ ವ್ಯಕ್ತಿಗಳಲ್ಲಿನ ಹೋಲಿಕೆ ಹಾಸ್ಯಕ್ಕೆ ವಸ್ತು ಆಗಬಹುದು.
ವೈಪರೀತ್ಯ ಅಥವಾ ವಿಚಿತ್ರ ಹೊಂದಾಣಿಕೆ ಕಂಡಾಗ ನಗೆ ತನಗೆ ತಾನೇ ಮೂಡುತ್ತದೆ.
ಒಬ್ಪ ಮನೆ ಅಳಿಯ ಹೇಳಿದ ಮಾತಿದು 
“ನಾನು ಈ ಪ್ರಪಂಚದಲ್ಲಿ ಭಯ ಪಡೋದು ಎರಡು ಐಟಂಗಳಿಗೆ ಮಾತ್ರ.
ಮೊದಲನೆಯದು ಅತ್ತೆ, ಎರಡನೆಯದು ಘೇಂಡಾಮೃಗ”
ಇದೊಂದು ಅತಿಶಯದ ಹೋಲಿಕೆ.
ಚಾರ್ಲಿಚಾಪ್ಲಿನ್ ವೇಷ ಧರಿಸಿ ಬಂದು ನಗಿಸುವ ಕಲಾವಿದ ಚಪ್ಪಾಳೆ ಗಿಟ್ಟಿಸುವುದು
ಇದೇ ಕಾರಣಕ್ಕೆ. ಅಸಂಗತವಾದುದು ನಮಗೆ ನಗೆಯನ್ನು ನೀಡುತ್ತದೆ. ಅತ್ಯಂತ
ಗಂಭೀರವಾದ ವಿಷಯಗಳನ್ನು, ಅತ್ಯಂತ ಸರಳವಾದ ವಿಷಯಗಳನ್ನಾಗಿ ಪರಿವರ್ತಿಸಿ
ನಿರೂಪಿಸಿದಾಗಲೂ ನಗೆ ಬರುತ್ತದೆ.
ಹೊಸದಾಗಿ ಮನೆಯನ್ನು ಕಟ್ಟಿಸಿದ ಗಂಡ ಧಡೂತಿ ಹೆಂಡತಿಗೆ ಎಚ್ಚರಿಕೆಯ
ಮಾತು ಹೇಳಿದ.
“ಹೊಸ ಮನೆ, ಹೊಸ ಟೈಲ್ಸು, ಹುಷಾರಾಗಿ ನಡೆ. ನೀನು ಅಕಸ್ಮಾತ್ ಜಾರಿ
ಬಿದ್ರೆ ಟೈಲ್ಸ್ ಒಡೆದು ನನಗೆ ಮತ್ತೆ ಖರ್ಚು ಬರುತ್ತೆ”
ಹೆಂಡತಿ ಆರೋಗ್ಯಕ್ಕಿಂತ ಟೈಲ್ಸ್ ಗೇ ಮಹತ್ವ ನೀಡುವ ಈ ಗಂಭೀರ ಆಪಾದನೆಯಲ್ಲಿ
ಹಾಸ್ಯವಿದೆ.

“ಡಾಕ್ಟರೇ, ನಿಮ್ಮ ಹತ್ರ ಟ್ರೀಟ್ಮೆಂಟ್ ತಗೊಂಡವರಲ್ಲಿ ಕಳೆದ ವರ್ಷ 10
ಮಂದಿ ಸತ್ತರಂತೆ”
“ಎಲ್ಲಾ ಸುಳ್ಳು. ಅವರಲ್ಲಿ ಒಬ್ಜನ್ನ ಕರ್ಕೊಂಡು ಬಂದು ಸಾಕ್ಷಿ ಹೇಳಿಸಿ. ಆಗ
ನಾನು ಒಪ್ಪುತ್ತೇನೆ” ಎಂದು ವೈದ್ಯ ಮಹಾಶಯ ಸವಾಲು ಎಸೆದ.

ಸೊಳ್ಳೆಯಂತಹ ಸೂಕ್ಷ್ಮಜೀವಿಯನ್ನು ಬ್ರಹ್ಮಾಂಡಕ್ಕೆ ಹೋಲಿಸಿ ಆನೆಗಿಂತಲೂ
ಅದು ಮಿಗಿಲು ಎಂದು ಹೊಗಳಲು ಶುರು ಮಾಡಿದಾಗ ನಗೆ ಮೂಡುತ್ತದೆ. ‘ಎ
ಫೆಲೋ ಟ್ರ್ಯಾವಲರ್’ ಎಂಬ ಇಂಗ್ಲಿಷ್ ಪ್ರಬಂಧದಲ್ಲಿ ರೈಲು ಪ್ರಯಾಣ ಮಾಡುತ್ತಿದ್ದ
ಲೇಖಕ ಸೊಳ್ಳೆಯನ್ನು ಸಹ ಪ್ರಯಾಣಿಕನನ್ನಾಗಿ ಮಾಡಿಕೊಂಡು ನಗೆಯನ್ನು
ಎಬ್ಪಿಸುತ್ತಾನೆ. ಸೊಳ್ಳೆಯ ಗಾನ ಮಾಧುರ್ಯದ ಬಗ್ಗೆ ತಲೆದೂಗುತ್ತಾನೆ. ನೂರು
ಕೇಜಿ ತೂಕದ ಮನುಷ್ಯನನ್ನು ಧೂಳಿನ ಕಣದಂತಿರುವ ಸೊಳ್ಳೆ ಕಚ್ಚಿ ಡೆಂಗ್ಯೂ ಜ್ವರ
ತರಿಸಿ ಮಕಾಡೆ ಮಲಗಿಸಬಹುದು ಎಂಬುದನ್ನು ಕಂಡಾಗ ಸೊಳ್ಳೆಗೂ ಒಂದು
ಮಹತ್ವದ ಸ್ಥಾನವಿದೆ ಎನ್ನಬಹುದು.
ಸಂಸ್ಕೃತ ಪದ್ಯವೊಂದರಲ್ಲಿ ಸಂನ್ಯಾಸಿ ಮಾಂಸದಂಗಡಿಗೆ ಹೋದ ಒಂದು ಪ್ರಸOಗ
ಬರುತ್ತದೆ. ಸಂನ್ಯಾಸಿ ಎಂದರೆ ಪೂಜ್ಯ ಎಂಬ ಭಾವನೆ ಎಲ್ಲರಿಗೂ ಬರುತ್ತದೆ. ಇಲ್ಲಿ
ಸಂನ್ಯಾಸಿ ಮಾಂಸದಂಗಡಿಗೆ ಹೋಗುವುದೇ ಒಂದು ಅಪಹಾಸ್ಯ. ಒಬ್ಪ ಭಕ್ತ ಅವನನ್ನು
ಪ್ರಶ್ನಿಸಿದ.
“ಎಲೈ ಸಂನ್ಯಾಸಿಯೇ, ಏನಿದು ನೀನು ಮಾಂಸ ಕೂಡಾ ಸೇವಿಸುತ್ತೀಯಾ”
“ಹೆಂಡವಿಲ್ಲದಿದ್ದ ಮೇಲೆ ಮಾಂಸದಲ್ಲಿ ಏನು ಸ್ವಾರಸ್ಯವಿದೆ” ಎಂದ ಸನ್ಯಾಸಿ.
“ಓಹೋ ನೀನು ಹೆಂಡವನ್ನೂ ಸೇವಿಸುತ್ತೀಯಾ”
“ಅಯ್ಯೋ, ವೇಶ್ಯೆಯರು ಇಲ್ಲದ ಮೇಲೆ ಹೆಂಡದಲ್ಲೇನು ಸ್ವಾರಸ್ಯವಿದೆ” ಎಂಬ
ಉತ್ತರ ಬಂತು.
“ವೇಶ್ಯೆಯರ ಸಂಗವೂ ನಿನಗೆ ಗೊತ್ತಾ”
“ಜೂಜು ಅಥವಾ ಕಳ್ಳತನದಿಂದ ಬಂದ ಹಣವನ್ನು ವಿನಿಯೋಗ ಮಾಡುವುದಕ್ಕೆ
ಒಂದು ದಾರಿ ಬೇಕಲ್ಲ”
“ಅಲ್ಲಿಗೆ ಸಕಲವೂ ನಿನಗೆ ಗೊತ್ತಿದೆಯಾ ಸಂನ್ಯಾಸಿ”

 

“ಎಲ್ಲ ರೀತಿಯಲ್ಲಿ ಭ್ರಷ್ಟನಾದ ನನಗೆ ಯಾವ ಪಾಪ ಪ್ರಜ್ಞೆಯೂ ಕಾಡುವುದಿಲ್ಲ..
ನಾನು ಬಾಹ್ಯವಾಗಿ ಮಾತ್ರ ಸಂನ್ಯಾಸಿ” ಎಂದು ಅವನು ಸತ್ಯ ನುಡಿಯುತ್ತಾನೆ.
ಅನಿರೀಕ್ಷಿತ ತಿರುವುಗಳು ಕಚಗುಳಿ ನೀಡುತ್ತದೆ.
ಗುರುಗಳು ಶಾಲೆಯಲ್ಲಿ ಕೇಳಿದರು 
“ನಾನು ಹೇಳಿಕೊಟ್ಟ ರನ್ನನ ಗದಾಯುದ್ಧ ಪಾಠ ಎಷ್ಟು ಮಂದಿಗೆ ಅರ್ಥವಾಗಿದೆ.”
“ರನ್ನನಿಗೆ ಮತ್ತು ನಿಮಗೆ ಸಾರ್.”
ತುಂಟ ಹುಡುಗನಿಂದ ಕೀಟಲೆಯ ಉತ್ತರ ಬಂತು.
ಇದಕ್ಕೆ ವಿರುದ್ಧವಾದ ಉತ್ತರವನ್ನು ಮತ್ತೊಬ್ಪ ಪೋರ ಹೇಳಿದ.
“ನನ್ನ ಪಾಠ ಎಷ್ಟು ಮಂದಿಗೆ ಅರ್ಧವಾಗಿಲ್ಲ, ಕೈ ಎತ್ತಿ” ಗುರುಗಳು ಕೇಳಿದರು.
“ಸಾರ್, ನಿಮ್ಮನ್ನೂ ಸೇರಿಸಿ ಒಟ್ಟು 25 ಜನಕ್ಕೆ ಅರ್ಥವಾಗಿಲ್ಲ.”
ಗುರುಗಳಿಗೆ ಗಾಬರಿಯಾಯಿತು. ಮತ್ತೊಮ್ಮೆ ಸವಿಸ್ತಾರವಾಗಿ ಅದೇ ಪಾಠ
ಮಾಡಬೇಕಾಗಿ ಬಂತು.
ಹೆಂಡತಿಯನ್ನೇ ಹಾಸ್ಯಕ್ಕೆ ವಸ್ತುವನ್ನಾಗಿ ಮಾಡಿಕೊಂಡು ನಗೆ ಸಾಹಿತ್ಯ ರಚಿಸುತ್ತಿದ್ದ
ಕವಿಯನ್ನು ಒಬ್ಪ ಪ್ರಶ್ನಿಸುತ್ತಾನೆ.
“ಇಷ್ಟೆಲ್ಲಾ ಧೈರ್ಯ ನಿಮಗೆ ಹೇಗೆ ಬರುತ್ತದೆ”
“ಮನೆಯಲ್ಲಿ ಆಡಲಾಗದನ್ನ ಪೆನ್ನಿನಿಂದ ಕಾಗದದ ಮೇಲೆ ಮಾಡಿ ತೋರಿಸುತ್ತೇನೆ.”
ಈ ಉತ್ತರ ಎಂಥವರಲ್ಲೂ ನಗೆ ಚಿಮ್ಮುತ್ತದೆ.
ನಗೆ ವ್ಯಕ್ತಿ ನಿಷ್ಠವಾಗಿರಬಹುದು ಅಥವಾ ವಸ್ತು ನಿಷ್ಠವಾಗಿಯೂ ಇರಬಹುದು.
ಆದರೆ ನಗೆಗಾಗಿ ವಸ್ತು ಮತ್ತು ಸನ್ನಿವೇಶಗಳನ್ನ ನಾವಾಗಿ ನಾವು ಹುಡುಕಿದಾಗ
ಅದು ಗೋಚರಿಸುವುದಿಲ್ಲ. ನಮ್ಮ ಸುತ್ತಲಿನ ಪ್ರಪಂಚದಲ್ಲಿನ ಅನುದಿನದ ಘಟನೆಗಳನ್ನು
ಹಾಸ್ಯದ ಕನ್ನಡಕ ತೊಟ್ಟು ನೋಡಿದಾಗ ಅಲ್ಲಿ ನಗೆ ಕಾಣುತ್ತದೆ.
ಹಿಂದೆ ನಾಟಕದ ಕಂಪನಿಗಳು, ಬಯಲಾಟದ ತಂಡಗಳು ವಿಶೇಷವಾಗಿ ಇದ್ದವು.
ಊರಿಂದ ಊರಿಗೆ ಅವರು ತುಂಬಾ ಕಷ್ಟ ಪಟ್ಟು ತಮ್ಮ ತಂಡವನ್ನು ಸಾಗಿಸುತ್ತಿದ್ದರು.
ಹಳ್ಳಿಯೊಂದರಲ್ಲಿ ‘ಸಂಪೂರ್ಣ ರಾಮಾಯಣ’ ನಾಟಕ ನಡೆದಿತ್ತು. ಶ್ರೀರಾಮಚಂದ್ರನ
ಪಾತ್ರವನ್ನು ಆ ಕಂಪನಿಯ ಮಾಲಿಕನೇ ವಹಿಸುತ್ತಿದ್ದ. ಕಲೆಕ್ಷನ್ ಕಡಿಮೆಯಾಗಿ
ಮಾಲಿಕ ಕಂಗೆಟ್ಟಿದ್ದ. ಮುಖ್ಯಪಾತ್ರಧಾರಿಯಾದ ಹನುಮಂತನಿಗೆ ಆರು ತಿಂಗಳ ಪಗಾರ
ಬಾಕಿ ಇತ್ತು. ಇದನ್ನು ಅವನು ಸ್ಟೇಜಿನ ಮೇಲೇ ಕೇಳಿಬಿಟ್ಬ!
ಸೈಡ್ ವಿಂಗ್ ನಿಂದ ಜಿಗಿದು ಬಂದ ಹನುಮಂತ ರಾಮನ ಕಾಲಿಗೆ ನಮಸ್ಕಾರ
ಮಾಡಿದ.
ರಾಮ ಸಂತುಷ್ಟನಾದ
“ಎಲೈ ಹನುಮಂತ, ನಿನ್ನ ಭಕ್ತಿಗೆ ಮೆಚ್ಚಿದ್ದೇನೆ. ನಿನಗೇನು ಬೇಕು ಕೇಳು.”
ಕೂಡಲೇ ಹನುಮಂತ ಹೇಳಿದ 
“ಸ್ವಾಮೀ, ನೀವು ಈ ಜಗತ್ತಿಗೂ ಮಾಲೀಕರು, ನನಗೂ ಮಾಲೀಕರು. ಸಕಲವನ್ನೂ
ಬಲ್ಲ ನೀವು ಬಾಕಿ ಉಳಿದಿರುವ ನನ್ನ ಆರು ತಿಂಗಳ ಸಂಬಳ ಕೊಟ್ಟು ಬಿಟ್ಟರೆ ನಾನು
ನಿಮ್ಮ ಕಂಪನಿಯನ್ನು ಬಿಟ್ಟು ಬಿಡುತ್ತೇನೆ.”
ಆದರೆ ಶ್ರೀರಾಮನ ಪಾತ್ರಧಾರಿ ವಿಚಲಿತನಾಗಲಿಲ್ಲ. ಎಷ್ಟಾಗಲಿ ಅವನು ದೇವರು
ಮೇಲಾಗಿ ಕಂಪನಿಯ ಒಡೆಯ.
“ಅದೊಂದನ್ನು ಬಿಟ್ಟು ಬೇರೆ ಏನನ್ನಾದರೂ ಕೇಳು…” ಎಂದು ಆಜ್ಞಾಪಿಸಿದಾಗ
ಹನುಮಂತ ಸುಸ್ತೋ ಸುಸ್ತು.
ನಮ್ಮ ಪುರಾಣಗಳಲ್ಲಿರುವ ವಸ್ತುಗಳನ್ನು ಹಾಸ್ಯಕ್ಕೆ ಬಳಸುವುದು ಮೊದಲಿನಿಂದ
ಬಂದಿದೆ. ಬಲ್ಲ ವ್ಯಕ್ತಿಗಳ ಮೇಲೆ, ಪರಿಚಿತ ವಿಷಯಗಳ ಮೇಲೆ ಮಾಡುವ ಹಾಸ್ಯ
ಥಟ್ಟನೆ ತಲುಪುತ್ತದೆ. ಟಿ.ಪಿ. ಕೈಲಾಸಂ ಕಾಲದಲ್ಲಿ ಒಬ್ಬ ವಿದ್ಯಾರ್ಥಿ ತನ್ನ ಉಪಾಧ್ಯಾಯರಿಗೆ
ಪ್ರಶ್ನೆ ಮಾಡುತ್ತಾನೆ.
“ವಾಲಿ ಮತ್ತು ಸುಗ್ರೀವ ಇಬ್ಬರೂ ಕಾದಾಡ್ತಾ ಇದ್ದರು. ಆಗ ಶ್ರೀರಾಮ ವಾಲಿಯ
ಹಿಂದೆ ನಿಂತು ಬಾಣ ಬಿಟ್ಟು ಮೋಸದಿಂದ ಕೊಂದನಲ್ಲಾ, ಇದು ನ್ಯಾಯವೇ
ಗುರುಗಳೇ”
ಗುರುಗಳು ಕಕ್ಕಾಬಿಕ್ಕಿಯಾದರು. ಅವರಿಗೆ ಉತ್ತರ ಹೊಳೆಯಲಿಲ್ಲ. ಸಿಟ್ಟು ಬಂತು.
ಹೇಳಿದರು.
“ಅನ್ಯಾಯ ಎಲ್ಲಿಂದ ಬಂತೋ ದ್ರಾಬೆ ಒಬ್ಬನ ಮುಂದೆ ಇಬ್ಬರು ನಿಂತುಕೊಂಡು
ಕೊಂದ್ರೆ ಅಲ್ವೇನೋ ಅನ್ಯಾಯ, ಅಧರ್ಮ ಕುಕ್ಕರಿಸೋ ಕಕವಾ, ರಾಮನ್ನ ಕೇಳಬೇಕಾದ
ಪ್ರಶ್ನೆ ನನ್ನ ಕೇಳಬೇಡ..” ಗುಡುಗಿದರು
ಈ ಪ್ರಸಂಗವನ್ನು ಹಾಸ್ಯಸಾಹಿತಿ ಬೀಚಿ ಬೇರೆ ರೀತಿಯಲ್ಲಿ ವ್ಯಾಖ್ಯಾನ ಮಾಡುತ್ತಾರೆ.
ಸುಗ್ರೀವ ಮತ್ತು ರಾಮ ಇಬ್ಬರೂ ಮದ್ದಾನೆಗಳಂತೆ ಕಾದಾಡುತ್ತಿದ್ದರು. ಯಾರಿಗೆ
ಬಾಣ ಬಿಡುವುದು ಎಂಬುದೇ ರಾಮನಿಗೆ ತಿಳಿಯದಾಯಿತು. ಅನಂತರ ಸುಗ್ರೀವ
ಒಂದು ಹಾರವನ್ನು ಧರಿಸಿದ. ರಾಮ ವಾಲಿಗೆ ಮರೆಯಿಂದ ಬಾಣ ಪ್ರಯೋಗ
ಮಾಡಿದ. ವಾಲಿ ಕೆಳಗೆ ಬಿದ್ದಾಗ ರಾಮ ಅವನನ್ನು ನೋಡಲು ಹತ್ತಿರ ಬರುತ್ತಾನೆ.
ಆಗ ವಾಲಿ ಹೀನಾಮಾನವಾಗಿ ರಾಮನನ್ನು ಬೈದ.
“ಎಲೈ ರಾಮನೇ, ನನಗೂ ನಿನಗೂ ಏನು ಸಂಬಂಧ ಮೂರು ಲೋಕಗಳನ್ನೂ
ಜಯಿಸಬೇಕು ಅಂತ ನಾನು ಆಸೆ ಪಟ್ಟಿದ್ದೆ ಮರೆಯಲ್ಲಿ ನಿಂತು ನನ್ನಮೇಲೆ
ಬಾಣ ಪ್ರಯೋಗ ಮಾಡಿದೆಯಲ್ಲಾ ಇದು ನ್ಯಾಯವೇ ಮೂರು ಲೋಕದ ಜನ ನನ್ನ
ಮರೆಯುವಂತೆ ಆಯಿತಲ್ವಾ” ಎಂದು ಆಕ್ಷೇಪಿಸಿದಾಗ ರಾಮ ವಾಲಿಗೆ ಒಂದು
ವರವನ್ನು ಕೊಡುತ್ತಾನಂತೆ.
“ಎಲೈ ವಾಲಿಯೇ, ನೀನು ನಿಶ್ಚಿಂತೆಯಿಂದ ಸಾಯಿ. ನಡೆಯಬೇಕಾದ್ದನ್ನು ತಪ್ಪಿಸಲು
ಸಾಧ್ಯವೇ ಇಲ್ಲ ಮುಂದೊಮ್ಮೆ ಭೂಲೋಕದಲ್ಲಿ ದೃಢಕಾಯರಾದ ಯುವಕರು,
ಯುವತಿಯರು ಒಂದು ಚಂಡಿಗೆ ಉಸಿರನ್ನು ತುಂಬಿ ಆಟವಾಡುತ್ತಾರೆ. ಆ ಚಂಡಿನ
ಆಟಕ್ಕೆ ನಾನು “ವಾಲಿಬಾಲು” ಅಂತ ನಿನ್ನ ಹೆಸರನ್ನು ನಾಮಕರಣ ಮಾಡಿದ್ದೇನೆ.
ವಾಲಿ ಚಿರಾಯುಃ” ಎಂದು ರಾಮ ಅಭಯ ಇತ್ತನಂತೆ.
ಹಾಸ್ಯವು ಚಲನಶೀಲವಾದ ನದಿ ಇದ್ದಂತೆ. ಒಂದು ಕಾಲದಲ್ಲಿ ಪಂಚ್ ಆಗುವ
ಹಾಸ್ಯ ಎಲ್ಲ ಕಾಲಕ್ಕೂ ನಿಲ್ಲುವುದಿಲ್ಲ. ದಿನ ಕಳೆದಂತೆ ಹೊಸ ರೀತಿಯ ನಗೆ
ಪ್ರಸಂಗಗಳು ಹುಟ್ಟಿಕೊಳ್ಳುತ್ತವೆ. ದಪಂತಿಗಳಾದ ವಿಶ್ವ-ವಿಶಾಲೂ ನಡುವೆ ಇಂಥ
ಕೆಲವು ಹಾಸ್ಯ ಪ್ರಸಂಗಗಳು ನಡೆದಿವೆ.
ಒಮ್ಮೆ ವಿಶ್ವ ಸುಮ್ಮನಿರಲಾರದೆ ವಿಶಾಲೂವನ್ನು ಕೆಣಕಿದ್ದ.
“ಏ ವಿಶಾಲೂ, ಈ ಪ್ರಪಂಚಕ್ಕೆ ಮೊದಲು ಬಂದಿದ್ದು ಗಂಡಸರು ಗೊತ್ತಾ
ಹೆಂಗಸರಾದ ನೀವು ಆಮೇಲೆ ಬಂದಿರಿ.”
ಎಂಥ ಮಹಿಳೆಗೂ ಸಿಟ್ಟು ಬರುವ ಹೇಳಿಕೆಯಿದು. ವಿಶಾಲೂ ಸುಮ್ಮನಿದ್ದಾಗ,
ವಿಶ್ವ ಮಾತು ಮುಂದುವರೆಸಿ ಪುರಾಣಗಳ ಉಲ್ಲೇಖಗಳನ್ನು ಕೊಟ್ಟ. ಆದರೆ
ಹೆಂಡತಿಯಿಂದ ಯಾವ ಪ್ರತಿರೋಧವೂ ಬರಲಿಲ್ಲ ಮುಗುಳ್ನಗುತ್ತಾ ಸುಮ್ಮನಿದ್ದಳು.
ಗಂಡನಿಗೆ ಬೇಸರವಾಯಿತು. ವಿಶ್ವ ಪಟ್ಟು ಬಿಡದೆ ಬ್ರಹ್ಮಾಂಡ ಪುರಾಣದ ಬಗ್ಗೆ
ಹೇಳಿದ ಕಡೆಯದಾಗಿ ಒಂದು ಪುಸ್ತಕ ತಂದು ಬೈಬಲ್ ನಲ್ಲಿದ್ದ ಕತೆಯನ್ನು ತೋರಿಸಿದ.
“ಆ್ಯಡಮ್ ಅಂಡ್ ಈವ್ ಕಥೆ ಓದು ಈ ಪ್ರಪಂಚಕ್ಕೆ ಮೊದಲು ಬಂದಿದ್ದು
ಆ್ಯಡಮ್, ಅಂದರೆ ಗಂಡಸು. ಅನಂತರ ಬಂದಿದ್ದು ಈವ್, ಅಂದರೆ ಹೆಂಗಸು.
ನೀವು ಹೆಂಗಸರು ಆಮೇಲೆ ಬಂದಿದ್ದು. ಮುಂಚೆ ನಾವು, ಗಂದಸರು”
ಎಂದು ಜಂಬ ಕೊಚ್ಚಿಕೊOಡಾಗ ಕಂಪ್ಯೂಟರ್ ನಲ್ಲಿ ಕೆಲಸ ಮಾಡುತ್ತಿದ್ದ ವಿಶಾಲು
ನಕ್ಕಳು.
“ಯಾಕೆ ವಿಶಾಲೂ ನಗ್ತೀಯಾ” ವಿಶ್ವನಿಗೆ ಗಾಬರಿ
“ಬ್ರಹ್ಮ ಸೃಷ್ಟಿ ಸರಿಯಾಗೇ ಇದೆ…”
“ಒಪ್ಪಿದೆಯಾ”
‘ಹೌದು. ಗಂಡು ಮೊದಲು, ಹೆಣ್ಣು ಆಮೇಲೆ ! ಎಂಥ ಬೆಪ್ಪರೂ ಒಪ್ಪಲೇ
ಬೇಕು. ಕಂಪ್ಯೂಟರ್ ಪ್ರಿಂಟರ್ನಲ್ಲಿ ಯಾವುದೇ ಒಂದು ಫೈನಲ್ ಕಾಪಿ ತೆಗೆಯೋಕೆ
ಮುಂಚೆ ಒಂದು ರಫ್ ಕಾಪಿ ತೆಗೆಯುತ್ತಾರೆ.”
ವಿಶ್ವ ಬಾಯಿ ಮುಚ್ಚಿಕೊಂಡ. ಈ ರೀತಿಯ ಸದಭಿರುಚಿ ಹಾಸ್ಯವನ್ನು ಪ್ರಚಲಿತ
ವಿದ್ಯಮಾನಗಳಿಗೆ ಸರಿ ಹೊಂದಿಸಿ ಹೇಳಬಹುದು. ಇತ್ತೀಚೆಗಂತೂ ಕಂಪ್ಯೂಟರ್
ಯುಗ ಪ್ರಾರಂಭವಾಗಿದೆ. ಫೇಸ್ ಬುಕ್ಕು ಎಲ್ಲಾಕಡೆ ಮೆರೆದಾಡುತ್ತಿದೆ. ಕೊತ್ತಂಬರಿ
ಸೊಪ್ಪು ಮಾರುವವರ ಕೈಲೂ ಮೊಬೈಲುಗಳು ಹರಿದಾಡುತ್ತಿದೆ.
ಸಾಹುಕಾರಿ ಮನೆಯಲ್ಲಿ ಒಬ್ಪಳು ಸುಂದರಿಯಾದ ಕೆಲಸದಾಕೆ ಇದ್ದಳು. ಆಕೆ
ಏಕಾಏಕಿ ನಾಲ್ಕು ದಿನ ರಜೆಯನ್ನು ಹಾಕಿದಳು. ರಜೆ ಮುಗಿಸಿ ಬಂದಾಗ ಯಜಮಾನಿಗೆ
ಕೋಪ.
“ಏನೇ ಯಾರನ್ನ ಕೇಳಿ ನೀನು ರಜಾ ಹೋದೆ ಇದ್ದಕ್ಕಿದ್ದಂತೆ ರಜಾ ಹಾಕಿದರೆ
ಮನೆಯಲ್ಲಿ ಪಾತ್ರೆ ಯಾರು ತೊಳೀತಾರೆ ಬಟ್ಟೆ ಯಾರು ಒಗೀತಾರೆ ಮನೆ ಕೆಲಸ
ಯಾರು ಮಾಡ್ತಾರೆ” ಎಂದು ಅರ್ಧ ಘಂಟೆ ಬೈದಳು. ಸುಮ್ಮನಿದ್ದ ಕೆಲಸದಾಕೆ
ನಸುನಕ್ಕು ಹೇಳಿದಳು.
“ಅಮ್ಮಾವ್ರೇ, ನಾನು ಹೇಳಿದ್ದೆ. ನಾಲ್ಕು ದಿನ ರಜಾಮೇಲೆ ಹೋಗ್ತಾ ಇದ್ದೀನಿ
ಅಂತ ಫೇಸ್ ಬುಕ್ ನಲ್ಲಿ ಅಪ್ ಡೇಟ್ ಮಾಡಿದ್ದೆ.” ಎಂದಳು.
ಯಜಮಾನಿಗೆ ಗಾಬರಿಯಾಯಿತು. “ಫೇಸ್ ಬುಕ್ ನಲ್ಲಿ ಅಪ್ ಡೇಟ್
ಮಾಡಿದ್ದೆಯಾ ನಾನು ನೋಡೇ ಇಲ್ಲವಲ್ಲಾ”
ಅವಳು ನಕ್ಕು ಹೇಳಿದ್ದು “ನೀವು ನೋಡ್ಲಿಲ್ಲಾಂದ್ರೇನಂತೆ ಬಿಡಿ, ನಿಮ್ಮ ಯಜಮಾನರು
ನೋಡಿ, ‘ಮಿಸ್ಸಿಂಗ್ ಯು ಮಿಣಿ ಮಿಣಿ, ಕಮ್ ಸೂನ್’ ಅಂತ ಉತ್ತರ ಕೊಟ್ಟಿದ್ದರು
ಗೊತ್ತಾ”
ಯಜಮಾನಿ ಮೂರ್ಛೆ ಹೊಗುವುದು ಒಂದೇ ಬಾಕಿ.
ವಿಷಯಗಳನ್ನು ಹಾಸ್ಯದ ಮುಖಾಂತರ ನಾವು ಸಮರ್ಥವಾಗಿ ಹೇಳಲು ಸಾಧ್ಯವಿದೆ.
ನಗೆ ಎಂಬುದು ಎಲ್ಲಾ ಜನರನ್ನೂ ಒಗ್ಗೂಡಿಸುವ ಒಂದು ಅಂತರ ರಾಷ್ಟ್ರೀಯ
ತಂತ್ರ. ಮನದೊಳಗಿನ ದ್ವೇಷ ಮತ್ತು ಕ್ಲೇಶಗಳನ್ನು ದೂರ ಮಾಡಿ ಬಂಧುತ್ವವನ್ನು
ಬೆಳೆಸುವ ವಿಶೇಷವಾದ ಶಕ್ತಿ ನಗೆಗೆ ಮಾತ್ರ ಇದೆ. ತಲೆಯಲ್ಲಿ ಮೂಡುವ ಕೆಟ್ಟ
ಬುದ್ಧಿ, ಮನದಲ್ಲಿ ಮೂಡುವ ಕಲ್ಮಶ ನಗೆಯಿಂದ ನಾಶವಾಗುತ್ತದೆ. ನಕ್ಕು ನಗಿಸುತ್ತಿದ್ದರೆ
ಜಗತ್ತೇ ನಮ್ಮದಾಗುತ್ತದೆ. ಸಾಬೂನಿನಿಂದ ಶರೀರವನ್ನು ಶುಚಿಗೊಳಿಸಬಹುದು. ಆದರೆ
ಮನಸ್ಸಿನ ಮಾಲಿನ್ಯವನ್ನು ತೊಳೆಯಲು ನಗೆ ಉತ್ತಮ ಡಿಟರ್ಜೆಂಟ್ ಎಂಬುದು
ಇಂಗ್ಲೀಷ್ ಗಾದೆ.
ನಾವು ನಕ್ಕರೆ ಜನ ನಮ್ಮೊಂದಿಗೆ ನಗುತ್ತಾರೆ. ನಾವು ಅತ್ತರೆ ಒಬ್ಬರೇ
ಅಳಬೇಕಾಗುತ್ತದೆ. ಆದ್ದರಿಂದ ನಗೋಣ. ನೂರು ಕಾಲ ಬಾಳೋಣ.
ಮೇ 2013
ಅಬ್ಬ ಅಬ್ಚ ! ನಗೆಹಬ್ಪ !!
ರಾಜ್ಯೋತ್ಸವದ ಚಂದಾ ವಸೂಲಿಗೆಂದು ಮನೆಗೆ ಬಂದಿದ್ದ ಆಸಾಮಿಗಳು
ಬಾಗಿಲು ಬಡಿದಾಗ ಮೂರು ವರ್ಷದ ಪಿಲ್ಟು ಬಾಗಿಲು ತೆಗೆದ.
“ನಿಮ್ಮಪ್ಪ ಇದ್ದಾರಾ ಮನೇಲಿ” ಬಂದವರು ಕೇಳಿದರು.
“ಇಲ್ಲ ಆಫೀಸಿಗೆ ಹೋಗಿದ್ದಾರೆ.”
“ಅಮ್ಮಾ !”
“ರೇಷನ್ ಡಿಪೋಗೆ”
“ಹೋಗ್ಲಿ ನಿಮ್ಮ ಬ್ರದರ್ರು… ಸ್ವಲ್ಪ ಕರೀತೀಯಾ  ”
‘ಓಹೋ, ಎಂದು ಒಳಹೋದ ಪಿಲ್ಟು ಮತ್ತೆ ಹೊರಬಂದು “ಇಲ್ಲ ಅಂಕಲ್,
ಅವನಿಗೆ ತೊಟ್ಟಿಲಿಂದ ಇಳಿಯೋಕೆ ಬರೊಲ್ಲ. ಅಲ್ದೆ ಚೆಡ್ಡಿ ನೆನೆಸಿಕೊಂಡಿದ್ದಾನೆ.”
ಚಂದಾ ಕೇಳಿ ಬಂದವರು ಕರವಸ್ತ್ರದಿಂದ ತಮ್ಮ ಮುಖ ಒತ್ತಿಕೊಳ್ಳುತ್ತಾ ಜಾಗ
ಖಾಲಿ ಮಾಡಿದರು!

ಆಫೀಸಿಗೆ ಫೋನು ಮಾಡಿದ ವಿಶಾಲೂ ಮ್ಯಾನೇಜರ್ ಅವರನ್ನು ಸಂಪರ್ಕಿಸಿದಳು.
“ನಿಮ್ಮಲ್ಲಿ ಕೆಲ್ಸ ಮಾಡ್ತಾ ಇರೋ ವಿಶ್ವನಾಥ್ ಅನ್ನೋವರನ್ನ ಅರ್ಧ ದಿನ ರಜೆ
ಹಾಕಿಸಿ ಕಳಿಸಿಕೊಡಿ ಸಾರ್”
“ತಾವು ಯಾರು”
“ಅವರ ಹೆಂಡತಿ ಮನೆಗೆ ನೆಂಟರು ಬಂದಿದ್ದಾರೆ. ಕೆಲಸದವಳು ಚಕ್ಕರ್
ಕೊಟ್ಟಿದ್ದಾಳೆ. ಪಾತ್ರೆಗಳ ರಾಶೀನೇ ಬಿದ್ದಿದೆ.”
“ರಜಾ ಬೇಡಮ್ಮ. ಹಾಗೇ ಕಳಿಸಿಕೊಡ್ತೀನಿ” ಎಂದರು ಅನುಭವಿ ಮ್ಯಾನೇಜರ್.

ವೈಯಾರಿ ವಿಮಲಾ ಹಳದಿ ಸೀರೆ ಉಟ್ವು, ಹಳದಿ ರವಿಕೆ ತೊಟ್ಟು, ಹಳದಿ
ಎಕ್ಕಡ ಮೆಟ್ಟಿ ಹೋಟೆಲ್ಗೆ ಬಂದು ಕುಳಿದಾಗ ಅಲ್ಲಿದ್ದ ಜನ ತಬ್ಬಿಬ್ಪಾದರು ವಾಹ್!
ಎಂಧ ಮ್ಯಾಚಿಂಗು! ಹಳದಿ ಹೂವು, ಹಳದಿ ಛತ್ರಿ, ಹಳದಿ ಬಳೆ!
ವೈಟರ್ ಕಾಫಿಯ ಜೊತೆ ಚಂಪಾಕಲಿ ಎಂಬ ಸಿಹಿಯನ್ನು ತಂದಿಟ್ಟ.
“ಈ ಸಿಹಿ ತರಲು ಯಾರು ಹೇಳಿದರು”
“ನಾನೇ ತಂದ ಮೇಡಂ. ಇದು ಸಹ ನಿಮ್ಮ ಈ ಡ್ರೆಸ್ ಗೆ ಮ್ಯಾಚಾಗುತ್ತೆ ಅಂತ.”
ಉಬ್ಬಿಹೋದ ವಿಮಲಾ ಹತ್ತು ರೂಪಾಯಿ ಟಿಪ್ಸನ್ನು ತಟ್ಟೆಯಲ್ಲಿ ಬಿಟ್ಟಿದ್ದಳು.

ವೈಯಾರಿ ವಿಮಲಾ ದೊಡ್ಡ ಸಾಹೇಬರಿಗೆ ಪಿ.ಎ. ಆಗಿ ಕೆಲ್ಸ ಮಾಡುತ್ತಾಳೆ.
“ಮೇಡಂ, ಈ ವಾರದಲ್ಲಿ ಒಂದು ಸಂಜೆ ಅಪಾಯಿಂಟ್ಮೆಂಟ್ ಸಿಗುತ್ತಾ”
ಸೋಮು ಆಕೆಗೆ ಫೋನ್ ಮಾಡಿದ್ದ.
“ಸಾರಿ ಸಾರ್, ಎರಡು ವಾರದವರೆಗೆ ಬುಕ್ ಆಗಿದೆ”
“ಮೇಡಂ, ಸಾಹೇಬರನ್ನ ಒಂದು ಮಾತು ಕೇಳಿ ಹೇಳಿ.”
“ಓ ! ಅವರ ಜೊತೆ ಅಪಾಯಿಂಟ್ ಮೆಂಟಾ ! ನನಗೆ ಕನ್ ಪ್ಯೂಸ್ ಆಯ್ತು.
ಸಾರಿ. ಇವತ್ತು ಸಂಜೆಯೇ ಬನ್ನಿ ಬಿಡುವಾಗಿ ಬಿದ್ದಿರ್ತಾರೆ” ಎಂದಳು ಮೋಹಕವಾಗಿ.

ಮೇಲ್ಕಂಡ ಉದಾಹರಣೆಗಳನ್ನು ಓದಿದಾಗ ಸಹಜವಾಗೇ ನಗೆ ಉಕ್ಕುತ್ತದೆ.
ನಕ್ಕಾಗ ಆನಂದ. ಮನಸ್ಸಿಗೆ ಉಲ್ಲಾಸ. ನಗೆ ವಿಶ್ವವ್ಯಾಪಕವಾದುದು. ನಗೆ ಎಂಬುದು
ಮಾನವನಿಗೆ ದೊರೆತ ನೈಸರ್ಗಿಕ ಸಂಪತ್ತು. ಈ ಸಂಪತ್ತಿಗಾಗಿ ಜನ ಇಂದು ಮುಗಿ
ಬೀಳುವುದನ್ನು ನಾವು ನೋಡಬಹುದು. ಹಾಸ್ಯ ರಸಕ್ಕೆ ಎಂದೂ ಇಲ್ಲದಷ್ಟು ಮಹತ್ವ
ಇತ್ತೀಚಿನ ದಿನಗಳಲ್ಲಿ ಕಂಡು ಬರುತ್ತಿದೆ. ಇದಕ್ಕೆ ಕಾರಣ ಯಾಂತ್ರಿಕ ಜೀವನ ಇತ್ತೀಚಿನ
ಬದುಕು ಯಾತನಾಮಯ ಕಾರಣಗಳು ನೂರಾರು. ದಿನಬೆಳಗಾದರೆ ನೂರೆಂಟು
ತಾಪತ್ರಯಗಳು. ದಿನಪತ್ರಿಕೆ ತೆಗೆದರೆ ನಮ್ಮ ಲೀಡರುಗಳು ಸಾಲುಸಾಲಾಗಿ ಜೈಲು
ಪಾಲಾಗುತ್ತಿರುವ ಸುದ್ದಿ ನಂಬಿಕೆಯ ಬುಡ ಅಲ್ಲಾಡಿಸುವ ವಿಚಾರಗಳು. ಪೆಟ್ರೋಲು,

ಚಿನ್ನ, ದಿನಬಳಕೆ ವಸ್ತುಗಳ, ಗೃಹೋಪಯೋಗಿ ವಸ್ತುಗಳ ಬೆಲೆಗಳು ಗಗನಕ್ಕೆ
ಏರುತ್ತಿರುವುದು. ಬಡವ ಹೆಚ್ಚು ಹೆಚ್ಜು ಬಡವನಾಗುತ್ತಿರುವ, ಶ್ರೀಮಂತ ಹೆಚ್ಚು ಹೆಚ್ಚು
ಶ್ರೀಮಂತನಾಗುತ್ತಿರುವ ವಿಚಿತ್ರ ವಿರೋಧಾಭಾಸಗಳು ಇವುಗಳನ್ನು ಚಿಂತಿಸುತ್ತಾ ಕೂತಾಗ
ನಗಲು ವ್ಯವಧಾನವೆಲ್ಲಿದೆ ಪ್ರಪಂಚದ ಜನಸಂಖ್ಯೆ ಕಳೆದವಾರ 700 ಕೋಟಿ
ದಾಟಿತು. ಮನುಷ್ಯ ಮಾತ್ರ ನಗಬಲ್ಲ ಪ್ರಾಣಿ ಎಂದು ಆಂಗ್ಲ ಸಾಹಿತಿ ವಿಲಿಯಂ
ಹ್ಯಾಜಲಿಟ್ ಹೇಳಿದ. ಆದರೆ ಆತನಿಗೆ ಜನಸಂಖ್ಯೆ 700 ಕೋಟಿ ದಾಟಿದಾಗ
ನಿರುದ್ಯೋಗ ತಾಂಡವವಾಡಿ ನಗೆ ಕಡಿಮೆಯಾಗುವ ಸಂದರ್ಭ ಬರುತ್ತದೆ ಎಂದು
ತಿಳಿದಿರಲಿಲ್ಲ.
ಹಾಸ್ಯದ ಮೂಲ 


ಹಾಸ್ಯದ ಮೂಲವಿರುವುದು ಒಂದು ಬಗೆಂರು ವಿರೋಧಾಭಾಸದಲ್ಲಿ.
ಉಚಿತವಾದರೂ ಅನುಚಿತದಲ್ಲಿ. ಅದು ಅಕಾರಣವಾಗಿರಬಾರದು, ಅದು ಅಸಂಸ್ಕೃತವೂ,
ಅಪ್ರಕೃತವೂ ಆಗಿರಬಾರದು. ಒಬ್ಪ ವ್ಯಕ್ತಿ ತನ್ನ ಮಾತು, ವೇಷ, ಭೂಷಣ ಪದಾರ್ಥ
ಇವು ಹೇಗಿವೆಯೆಂದು ಅಥವಾ ಹೇಗೆ ಕಾಣಬೇಕೆಂದು ಹೆಮ್ಮೆ ಪಡುತ್ತಿದ್ದಾನೋ
ಅದಕ್ಕಿಂತ ತೀರ ಭಿನ್ನವಾದ, ಅಥವಾ ವಿಪರೀತವಾದ ಸ್ಥಿತಿಯಲ್ಲಿ ಅದನ್ನು ನೋಡಿದರೆ
ಹಾಸ್ಯವಾಗುತ್ತದೆ.
ಉದಾಹರಣೆಗೆ  ಕೈಗೆ ತೊಡುವ ಬಳೆಯನ್ನು ಮೂಗಿಗೆ ಹಾಕಿಕೊಂಡರೆ,
ತಲೆಯ ಮೇಲಿನ ಹ್ಯಾಟನ್ನು ಸೊಂಟಕ್ಕಿ ಸಿಕ್ಕಿಸಿಕೊಂಡರೆ ಹಾಸ್ಯ ಚಿಮುತ್ತದೆ. ನಾಟಕ,
ಯಕ್ಷಗಾನಗಳಲ್ಲಿ ವಿದೂಷಕನ ನಡೆ, ನುಡಿ ಹಾವ ಭಾವ ಇವೆಲ್ಲವೂ
ವಿರೋಧಾಭಾಸದಿಂದಾಗಿ ಹಾಸ್ಯಕ್ಕೆ ಎಡೆಯಾಗುತ್ತದೆ. ಹಾಸ್ಯ, ವಿನೋದ ಸ್ವಭಾವ
ಇಲ್ಲದೆ ಯಾವ ಮನುಷ್ಯನೂ ನೆಮ್ಮದಿಯಾಗಿ ಬಾಳಲು ಸಾಧ್ಯವಿಲ್ಲ. ಅವಿಭಕ್ತ
ಕುಟುಂಬಗಳು ಹೆಚ್ಚಾಗಿದ್ದಲ್ಲಿ ಹಬ್ಬ, ಹರಿದಿನಗಳು ಬಂತೆಂದರೆ ಹಾಸ್ಯ ಸಾಕಷ್ಟು
ಹಾಸುಹೊಕ್ಕಾಗಿ ಬರುತ್ತಿತ್ತು. ಮನೆಗಳಲ್ಲಿ ಅಜ್ಜ – ಅಜ್ಜಿ, ಗಂಡ – ಹೆಂಡತಿ, ಭಾವ
– ನಾದಿನಿ ಮುಂತಾದ ಸಂಬಂಧಗಳಲ್ಲಿ ಹಾಸ್ಯವನ್ನು ತರುತ್ತಿದ್ದರು. ಪರಸ್ಪರ ಲೇವಡಿ
ಮಾಡಿ ನಗೆ ಎಬ್ಬಿಸುತ್ತಿದ್ದರು. ಇದಲ್ಲದೆ ಲೋಕದಲ್ಲಿನ ಡೊಂಕನ್ನು ತಿದ್ದಲು ಹೊರಟಾಗ
ಹಾಸ್ಯ ಸಾಕಷ್ಟು ಸಿಕ್ಕಿತು.
ಹಾಸ್ಯ ಎಂಬುದು ಉಪ್ಪಿಟ್ಟಿನಲ್ಲಿ ಸಿಗುವ ಗೋಡಂಬಿಯಂತೆ. ಅಲ್ಲಲ್ಲಿ ಸ್ವಲ್ಪ
ಬದಲಾವಣೆ ಇದ್ದರೆ ಬಹಳ ಖುಷಿ ಕೊಡುತ್ತದೆ. ಮಹಾಕಾವ್ಯಗಳಲ್ಲಿ ಹಾಸ್ಯ ರಸವನ್ನು
ಕಡ್ಡಾಯವಾಗಿ ಬಳಸುತ್ತಾರೆ. ನವರಸಗಳ ಪಟ್ಟಿಯಲ್ಲಿ ಎರಡನೇ ಸ್ಥಾವದಲ್ಲಿ ನಿOತಿರುವ
ಹಾಸ್ಯ ರಸಕ್ಕೆ ಎಲ್ಲಿಲ್ಲದ ಮನ್ನಣೆ ಹಿಂದಿನ ಕಾಲದಲ್ಲಿ ಯಾವುದೇ ನಾಟಕ, ಯಕ್ಷಗಾನ,
ಬಯಲಾಟ ಮುಂತಾದವುಗಳಲ್ಲಿ ಹಾಸ್ಯಕ್ಕೆ ವಿಶೇಷವಾದ ಸ್ಥಾನ ಸಿಗುತ್ತಿತ್ತು. ಹಾಸ್ಯಕ್ಕಾಗಿ
ಕೆಲವು ಪಾತ್ರಗಳನ್ನು ಸೃಷ್ಠಿ ಮಾಡುತ್ತಿದ್ದರು. ಇನ್ನು ನಾಟಕಗಳಲ್ಲಿ ಬರುವ ವಿದೂಷಕ
ಅಥವಾ ಸೂತ್ರದಾರ ಪ್ರೇಕ್ಷಕರನ್ನು ನಗಿಸುತ್ತಾ ನಾಟಕ ಎಲ್ಲೂ ಬೋರಾಗದಂತೆ
ಎಚ್ಚರ ವಹಿಸುತ್ತಾ ನಡೆಸಿಕೊಂಡು ಹೋಗುತ್ತಿದ್ದ. ಸರ್ಕಸ್ಸಿನಲ್ಲಿ ಬರುವ ವಿದೂಷಕನು
ಬಫೂನ ಎಂದೇ ಪ್ರಸಿದ್ಧಿ. ಆದರೆ ನಾಟಕದಲ್ಲಿ ಬರುವ ವಿದೂಷಕ ಸೊಗಸಾದ
ಮಾತುಗಾರ, ನಗೆಗಾರ, ಸುಸಂಸ್ಕೃತ. ಸರ್ಕಸ್ಸಿನ ಬಫೂನ ಹಾಸ್ಯಗಾರನಾದರೂ ಅವನದು
ಬೇರೆ ರೀತಿ. ಅವನ ವೇಷ, ಟೋಪಿ, ಕೆಂಪು ಮೂಗು ಇತ್ಯಾದಿಗಳು ಮಕ್ಕಳನ್ನು
ಸಾಕಷ್ಟು ನಗಿಸುತ್ತವೆ. ಆತ ಕುಣಿಯುವಾಗ ಅನ್ಯರನ್ನು ಅಣಗಿಸುತ್ತಾ ನಗೆಯೆಬ್ಪಿಸುತ್ತಾನೆ.
ಆದರೆ ವೈಯಕ್ತಿಕವಾಗಿ ಅವನ ಮನಸ್ಸಿನಲ್ಲಿ ನೂರೆಂಟು ನೋವುಗಳು ಇರುತ್ತವೆ
ಎಂಬುದನ್ನು ನಾವು ಗಮನಿಸಬೇಕು. ‘ಮೇರಾ ನಾಮ್ ಜೋಕರ್’ ಚಲನಚಿತ್ರದಲ್ಲಿ
ರಾಜಕಪೂರ್ ಇಂತಹ ದೃಶ್ಯವೊಂದನ್ನು ತರುತ್ತಾನೆ. ತಾಯಿಯೇ ಸತ್ತು ಮಲಗಿರುವ
ಸಂದರ್ಭದಲ್ಲಿ ವಿದೂಷಕ ಬಫೂನ್ ಹೊರಗಡೆ ಬಂದು ಜಗತ್ತನ್ನು ನಗಿಸಿ ಹೋಗುತ್ತಾನೆ
ಎಂತಹ ವಿರೋಧಾಭಾಸ !
ನಗೆಜಾತ್ರೆ


ಹಾಸ್ಯ ಕಾರ್ಯಕ್ರಮಗಳಿಗೆ ಜನ ಸಾವಿರ ಸಾವಿರ ಸಂಖ್ಯೆಯಲ್ಲಿ ಸೇರುತ್ತಾರೆ.
ಯಾವುದೇ ಒಂದು ಸಾರ್ವಜನಿಕ ಕಾರ್ಯಕ್ರಮಕ್ಕೆ ಜನ ಗುಂಪು ಗುಂಪಾಗಿ
ನುಗ್ಗುತ್ತಾರೆಂದರೆ ಅಲ್ಲಿ ಹಾಸ್ಯ ಇದೆ ಎಂದೇ ಅರ್ಥ. ಆರ್ಕೆಸ್ಪ್ರಾಗಳಲ್ಲಿ ನಡು ನಡುವೆ
ಜೋಕುಗಳು ಹೇಳುವ ಸಂಪ್ರದಾಯವಿದೆ. ಹಾಸ್ಯ ಕಾರ್ಯಕ್ರಮಗಳಿಗೆ ಬರುವ ರಸಿಕರು
ತಮ್ಮ ಸೀಟಿಗಾಗಿ ಹೋರಾಟ ಮಾಡಿ ಮುಂಭಾಗದಲ್ಲಿ ಕೂರುವುದನ್ನು ಕಾಣಬಹುದು
ಪ್ರಾರಂಭದ ದಿನಗಳಲ್ಲಿ ಹಾಸ್ಯ ಪ್ರಬಂಧಗಳಿಗೆ, ಹಾಸ್ಯ ಲೇಖನಗಳಿಗೆ ಹೆಚ್ಚು
ಡಿಮ್ಯಾಂಡ್ ಇತ್ತು 1970ರಲ್ಲಿ ಕನ್ನಡ ಸಾಹಿತ್ಯ ಪರಿಷತ್ತು ತನ್ನ ಐವತ್ತನೇ ವರ್ಷದ
ಹುಟ್ಟು ಹಬ್ಪದ ಸಂದರ್ಭದಲ್ಲಿ “ಚಿನ್ನದ ಬೆಳಸು” ಎಂಬ ನೆನಪಿನ ಸಂಚಿಕೆಯನ್ನು
ಹೊರತಂದಿತು ಇದರಲ್ಲಿ ಪ್ರೊ. ಅ.ರಾ. ಮಿತ್ರ ಅವರು ಹಾಸ್ಯ ಸಾಹಿತ್ಯದ
ಬಗ್ಗೆ ಒಂದು ಸಮಗ್ರವಾದ ಪ್ರಬಂಧವನ್ನು ರಚಿಸಿದ್ದಾರೆ. ಹಾಸ್ಯ ಬರಹಗಾರರನ್ನು
ಸ್ಮರಿಸಿದ್ದಾರೆ. ಹಾಸ್ಯ ಭಾಷಣಗಳಿಗೆ ಮಾರ್ಗದರ್ಶಕರಾದ ಭೀಷ್ಮ ಪಿತಾಮಹ ಎಂದರೆ
ಪ್ರೊ ಅ.ರಾ.ಮ್ರಿತ ಇದೇ ಸಂದರ್ಭದಲ್ಲಿ ಅವರ ಗುರುಗಳಾದ ಪ್ರಭುಶಂಕರ್ ಅವರನ್ನೂ
ಸ್ಮರಿಸಬೇಕು. ಹಾಸ್ಯ ಸಾಹಿತ್ಯಕ್ಕೆ ಭದ್ರ ಬುನಾದಿ ಹಾಕಿಕೊಟ್ಟು, ದೇಶ ವಿದೇಶಗಳಲ್ಲಿ
ಕನ್ನಡದಲ್ಲಿನ ಹಾಸ್ಯ ಮೆರೆಯುವಂತೆ ಮಾಡಿದ ಖ್ಯಾತಿ ಮಿತ್ರ ಅವರಿಗೆ ಸಲ್ಲುತ್ತದೆ.
ವಿದೇಶದಲ್ಲಿ ಹಾಸ್ಯೋತ್ಸವಂ
ಪ್ರೊ ಅ.ರಾ. ಮಿತ್ರ ಅವರು ಮೊದಲ ಬಾರಿಗೆ ವಿದೇಶದಲ್ಲಿ ಅಧಿಕೃತವಾಗಿ
ಹಾಸ್ಯೋತ್ಸವವಗ್ನು ನಡೆಸಿದ್ದು ಲಂಡನ್ನಿನ ಭಾರತೀಯ ವಿದ್ಯಾಭವನದಲ್ಲಿ. 2000ದ
ಆಗಸ್ಟ್ ತಿಂಗಳಲ್ಲಿ ನ್ಯಾಂಟ್ ವಿಚ್ (ಇಂಗ್ಲೆಂಡ್)ನಲ್ಲಿ ನಡೆದ ಸಹಸ್ರಾಬ್ಧಿ ಸಮ್ಮೇಳನದಲ್ಲಿ
ಭಾಗವಹಿಸಲು ಆಹ್ವಾನಿತ ಭಾಷಣಕಾರರಾಗಿ ತೆರಳಿದ್ದ ಪ್ರೊ ಅ.ರಾ. ಮಿತ್ರ ತಮ್ಮ
ಜೊತೆ ನನ್ನನ್ನೂ ಕರೆದೊಯ್ದಿದ್ದರು. ಇದು ನನ್ನ ಮಹಾಭಾಗ್ಯ ಭಾರತೀಯ ವಿದ್ಯಾ
ಭವನದಲ್ಲಿ ವಿದೇಶಿ ಪ್ರೇಕ್ಷಕರೂ ಇದ್ದಿದ್ದರಿಂದ ಇಂಗ್ಲಿಷಿನಲ್ಲೇ ಎರಡು ಘಂಟೆ ಕಾಲ
ಭಾಷಣ ಮಾಡಬೇಕಾದ ಪರಿಸ್ಥಿತಿ ಉದ್ಧವವಾಗಿತ್ತು. ನಾನು ಮಾತಾಡಲು ಅಳುಕಿದಾಗ
ಧೈರ್ಯ ತುಂಬಿದ ಗುರುಗಳು ನನ್ನ ಕೈಲಿ ಒಂದು ತಾಸು ಇಂಗ್ಲಿಷ್ನಲ್ಲಿ ಭಾಷಣ
ಮಾಡಿಸಿದ್ದು ಮರೆಯಲಾಗದ ಪ್ರಸಂಗ ಇದು ವಿದೇಶದಲ್ಲಿ ನಡೆದ ಮೊದಲ
ಹಾಸ್ಯೋತ್ಸವ ಎನ್ನಬಹುದು. ನ್ಯಾಂಟ್ ವಿಚ್ ನಲ್ಲಿ ಮೂರು ದಿನಗಳ ಕಾಲ ನಡೆದ
ಸಹಸ್ರಾಬ್ಧಿ ಸಮ್ಮೇಳನಕ್ಕೆ ನಮ್ಮನ್ನು ಪ್ರಾಯೋಜಿಸಿದ್ದು ಪ್ರೊ ಮಾಸ್ತಿಯವರ ಮೊಮ್ಮಗಳಾದ
ಡಾ ವಿ. ವಸಂತಶ್ರೀ. ಅನಂತರದ ದಿನಗಳಲ್ಲಿ ಪ್ರೊ ಎಂ. ಕೃಷ್ಣೇಗೌಡ, ರಿಚರ್ಡ್
ಲೂಯಿಸ್, ಮೈಸೂರು ಆನಂದ್, ಪ್ರಾಣೇಶ್ ಮೊದಲಾದ ಎಲ್ಲ ಹಾಸ್ಯ ಭಾಷಣಕಾರರೂ
ದೇಶ ವಿದೇಶಗಳಿಗೆ ಭೇಟಿಕೊಟ್ಟು ಕನ್ನಡ ಸಾಹಿತ್ಯದ ಸೊಗಸು ಸೌಂದರ್ಯಗಳ
ಬಗ್ಗೆ ಹಾಸ್ಯ ಭಾಷಣಗಳನ್ನು ಮಾಡಿ ಜಯಭೇರಿ ಬಾರಿಸಿದ್ದಾರೆ.
ಸಂಗೀತಮಯ ನಗೆಹಬ್ಪ
ರಿಚರ್ಡ್ ಲೂಯಿಸ್ರವರ ಎಂಟ್ರಿಯ ನಂತರ ಹಾತ್ಯೋತ್ಸವಗಳು ಹೊಸ
ತಿರುವನ್ನು ಪಡೆದುಕೊಂಡವು. ನಗೆ ಭಾಷಣಗಳಿಗೆ ಪೂರಕವಾಗಿ ಸಂಗೀತವನ್ನು
ಬಳಸಲು ಇವರು ಶುರು ಮಾಡಿದರು. ಹರಟೆ ಮಲ್ಲರ ತಂಡಕ್ಕೆ ಜೀವರತ್ನಂ
(ಕೀಬೋರ್ಡ್) ಮಂಜು (ಕೀಬೋರ್ಡ್) ಗ್ರಾಫೈಟ್ ಬಾಬು (ರಿದಂ ಪ್ಯಾಡ್)
ವೆಂಕಟೇಶ್ (ಡೋಲಕ್) – ಇವರು ಸೇರ್ಪಡೆಯಾದರು. ಇವರ ನಾದ ಮಾಧುರ್ಯ
ಹಾಸ್ಯೋತ್ಸವಕ್ಕೆ ಒಂದು ಹೊಸ ಆಯಾಮವನ್ನು ನೀಡಿದ್ದಲ್ಲದೆ ಮೈಸೂರು ಆನಂದ್ ರವರ
ಅಭಿನಯಕ್ಕೆ ಹೆಚ್ಚಿನ ಕಿಕ್ ನೀಡಿತು. ಇವರ ನೇತೃತ್ವದಲ್ಲಿ ಹರಟೆಮಲ್ಲರ ತಂಡ ದೇಶ
ವಿದೇಶಗಳಲ್ಲಿ ಸಹಸ್ರಾರು ಪ್ರದರ್ಶನಗಳನ್ನು ನೀಡಿದೆ 2007ರಲ್ಲಿ ಒಂದು ಸಾವಿರದ
ನಗೆ ಹಬ್ಪವನ್ನು ಪೂರೈಸಿ ‘ಸಾವಿರದ ನಗೆಹಬ್ಪ’ ಎಂಬ ವಿಸಿಡಿಗಳನ್ನು ಬಿಡುಗಡೆ
ಮಾಡಿ ಹಾಸ್ಯವನ್ನು ನಿತ್ಯನೂತನವಾಗಿಸಿದ್ದಾರೆ. ಹಾಸ್ಯ ಭಾಷಣಗಳಿಗೆ ಬೇಕಾದ
ಹೊಸಬಗೆಯ ಪಂಚುಗಳು ಮತ್ತು ರಸಮಯ ಸಂದರ್ಭಗಳಮ್ನ, ನಾಟಕೀಯವಾಗಿ
ಪ್ರದರ್ಶಿಸುವ ರಿಚರ್ಡ್, ನಾಟಕ ಕ್ಷೇತ್ರದಿಂದ ಬಂದವರು. ಕರ್ನಾಟಕ ನಾಟಕ ಅಕಾಡೆಮಿ
ಪ್ರಶಸ್ತಿ ವಿಜೇತರು. ಐವತ್ತು ಚಲನಚಿತ್ರಗಳಿಗೆ ಸಂಭಾಷಣೆ ಬರೆದು ಪ್ರೇಕ್ಷಕರು ಯಾವ
ಮಾತಿಗೆ ಹೇಗೆ ಪ್ರತ್ರಿಕಿಯಿಸುತ್ತಾರೆಂಬುದನ್ನು ಬಲ್ಲವರು. ದೇಶದ ಯಾವುದೇ
ಮೂಲೆಯಿಂದ ಹಾಸ್ಯ ಕಾರ್ಯಕ್ರಮಕ್ಕೆ ಕರೆ ಬಂದರೂ ತಮ್ಮ ತಂಡವನ್ನು ಕರೆದೊಯ್ದು
ಮನರಂಜನೆ ನೀಡುವ ಉತ್ಸಾಹ ಇವರಿಗಿದೆ. ಪ್ರತಿ ಕಾರ್ಯಕ್ರಮ ಮುಗಿದ ಮೇಲೆ
ಅದನ್ನು ಇನ್ನೂ ಹೇಗೆ ಉತ್ತಮ ಪಡಿಸಬಹುದಿತ್ತು ಎಂಬ ಬಗ್ಗೆ ನಡೆಸುವ ಚರ್ಚೆ
‘ಆನಂದಮಯ’ವಾಗಿರುತ್ತದೆ.
ಹಾಸ್ಯ ಸಾಮಗ್ರಿ
ಭಾಷಣಕಾರರಿಗೆ ಬೇಕಾಗಿರುವ ಅಣಕುವಾಡುಗಳನ್ನು ಅದ್ಭುತವಾಗಿ ಸೃಷ್ಟಿಸಿದವರ
ಪಟ್ಟಿ ಬಹುದೊಡ್ಡದಿದೆ. ರಿಸರ್ವ್ ಬ್ಯಾಂಕಿನ ಮಂಜುನಾಥ್, ಹಾಸ್ಯ ಸಾಹಿತಿ
ಎನ್.ರಾಮನಾಥ್, ಕೊಪ್ಪರಂ ಅನ್ನಪೂರ್ಣಮ್ಮ, ರಾಜಗೋಪಾಲಾಚಾರಿ, ಶರಣಪ್ಪ
ಮೆಟ್ರಿ ಮುಂತಾದ ಅನೇಕ ಬರಹಗಾರರು ವಾಗ್ಮಿಗಳಿಗೆ ಬೇಕಾದ ಸರಕನ್ನು, ನೀಡಿದ್ದಾರೆ.
ಸಾಪ್ತಾಹಿಕವೊಂದರಲ್ಲಿ ಐದು ವರ್ಷಗಳ ಕಾಲ ನಗೆಹೊನಲನ್ನು ಬರೆದ ಎಂ.ಎಸ್.ಎನ್.
ತಮ್ಮ ರಸಮಯ ಜೋಕುಗಳನ್ನು ಐದು ಪುಸ್ತಕಗಳ ರೂಪದಲ್ಲಿ ಸಂಗ್ರಹಿಸಿದ್ದಾರೆ.
ಮಿಮ್ರಿಕಿ ದಯಾನಂದ್ ಅವರು ತಮ್ಮ ಅತ್ಯದ್ಭುತ ಭಾಷಣಗಳ ಧ್ವನಿಸುರುಳಿಗಳನ್ನು,
ವಿ.ಸಿ.ಡಿ.ಗಳನ್ನು ಎರಡು ದಶಕದ ಹಿಂದೆಯೇ ಲೋಕಾರ್ಪಣೆ ಮಾಡಿದ್ದಾರೆ. ಅನಂತರದ
ದಿನಗಳಲ್ಲಿ ಬಹುತೇಕ ಎಲ್ಲ ಹಾಸ್ಯ ಭಾಷಣಕಾರರು ತಮ್ಮಹಾಸ್ಯ ಭಾಷಣಗಳನ್ನು
ವಿ.ಸಿ.ಡಿ.ಗಳ ಮೂಲಕ ಸಂಗ್ರಹಿಸಿದ್ದಾರೆ. ಹಾಸ್ಯಕ್ಷೇತ್ರ ಬೆಳೆಯಲು ಈ ಎಲ್ಲ ಸಾಧನಗಳು
ಬಹುಮುಖ್ಯ ಎಂಬುದನ್ನು ನಾವು ಮರೆಯುವಂತಿಲ್ಲ. ತುಮಕೂರಿನ ಹೆಚ್.ಎಸ್.
ರಾಮಣ್ಣನವರ ‘ನಗೆಮುಗುಳು’ ಮಾಸಪತ್ರಿಕೆ ಹಾಸ್ಯ ಭಾಷಣಕಾರರಿಗೆ ಉತ್ತಮ ವಸ್ತುವನ್ನು
ಒದಗಿಸುತ್ತಿದೆ. ಜಿ. ನಾರಾಯಣ ಅವರ ‘ವಿನೋದ’ ಮಾಸ ಪತ್ರಿಕೆ ಹಾಗೂ ಶಿವಕುಮಾರ್
ಅವರ ‘ಅಪರಂಜಿ’ ಮಾಸ ಪತ್ರಿಕೆಯನ್ನು ಈ ಸಂದರ್ಭದಲ್ಲಿ ಸ್ಮರಿಸಿಕೊಳ್ಳಬೇಕು
ಇವಲ್ಲದೆ ಸ್ಥಳೀಯವಾಗಿ ಪ್ರಚಾರದಲ್ಲಿರುವ ಹಾಸ್ಯ ಪತ್ರಿಕೆಗಳು ಸಾಕಷ್ಟಿವೆ.
ಬದಲಾದ ಫಾರ್ಮೆಟ್
ಇಂದು ಹಾಸ್ಯ ಭಾಷಣಗಳಿಗೆ ಎಲ್ಲಿಲ್ಲದ ಬೇಡಿಕೆ ಇದೆ. ಮೈಸೂರಿನ ದಸರಾ
ಮಹೋತ್ಸವ, ದೇಶದ ವಿವಿಧೆಡೆ ನಡೆಯುವ ರಾಜ್ಯೋತ್ಸವ, ಗಣೇಶೋತ್ಸವ ಮುಂತಾದ
ಸಮಾರಂಭಗಳಲ್ಲಿ ಹಾಸ್ಯ ಕಾರ್ಯಕ್ರಮಗಳು ತಪ್ಪದೆ ಏರ್ಪಾಡಾಗುತ್ತಿವೆ. ಮದುವೆ,
ಮುಂಜಿ, ಗೃಹಪ್ರವೇಶ, ಪುಸ್ತಕ ಬಿಡುಗಡೆ, ಅಂಗಡಿ ಪ್ರಾರಂಭ ಮೊದಲಾದ
ಸಂದರ್ಭಗಳಲ್ಲಿ ಹಾಸ್ಯ ಭಾಷಣಗಳನ್ನು ಏರ್ಪಡಿಸುವುದು ಮಾಮೂಲಾಗಿದೆ.
ಶ್ರದ್ಧಾಂಜಲಿ ಸಭೆಗಳಲ್ಲೂ ಸಹ ಹಾಸ್ಯ ಭಾಷಣಗಳನ್ನು ಏರ್ಪಡಿಸಿದ್ದುಂಟು. ಇದು
ಇತ್ತೀಚಿನ ಬೆಳವಣಿಗೆ. ಆದರೆ ಪ್ರಾರಂಭದ ದಿನಗಳಲ್ಲಿ ಹಾಸ್ಯ ಕೇವಲ ಲೇಖನಗಳಲ್ಲಿ
ಮಾತ್ರ ದೊರೆಯುತ್ತಿತ್ತು. ‘ಬೆಳ್ಳಿ ತಿಂಮ ನೂರೆಂಟು ಹೇಳಿದ’, ‘ತಿಂಮನ ತಲೆ’
ಮೊದಲಾದ ಸಂಗ್ರಹಗಳನ್ನು ಬೀಚಿಯವರು ನೀಡಿದರು. ಕಾಲಕ್ರಮೇಣ ಲೇಖನಗಳ
ಫಾರ್ಮೆಟ್ ನಿಂದ ಭಾಷಣದ ಫಾರ್ಮೆಟ್ ಗೆ ಹಾಸ್ಯ ಬದಲಾವಣೆಯಾಯಿತು. 1960ರ-
70ರ ದಶಕದಲ್ಲಿ ಹಾಸ್ಯ ಭಾಷಣಕ್ಕೆಂದು ಹಾಸ್ಯ ಸಾಹಿತಿಗಳನ್ನು ಕರೆಸುತ್ತಿದ್ದರು. ಆ
ಕಾಲಕ್ಕೆ ಬೀಚಿ ಮತ್ತು ನಾಡಿಗೇರರ ಭಾಷಣಗಳು ಅತ್ಯಂತ ಜನಪ್ರಿಯವಾಗಿದ್ದವು.
ಸೂರ್ಯನಾರಾಯಣ ಚಡಗ ಅವರ ನೇತೃತ್ವದಲ್ಲಿ ಹಾಸ್ಯ ಭಾಷಣಗಳಿಗೆ ದಾಶರಥಿ
ದೀಕ್ಷಿತ್, ಟಿ. ಸುನಂದಮೃ ಹೆಚ್.ಎಸ್. ಪಾರ್ವತಿ ಮುಂತಾದವರು ಬರುತ್ತಿದ್ದರು.
ವಿಶೇಷವಾಗಿ ರಾಜ್ಯೋತ್ಸವ ಮತ್ತು ಗಣಪತಿ ಉತ್ಸವದ ಸಂದರ್ಭಗಳಲ್ಲಿ ಹಾಸ್ಯ
ಭಾಷಣಗಳಿಗೆ ಹೆಚ್ಚಿನ ಡಿಮ್ಯಾಂಡ್ ಇರುತ್ತಿದ್ದವು. ನನಗೆ ನೆನಪಿರುವಂತೆ ನನ್ನ ಮೊಟ್ಟ
ಮೊದಲ ಹಾಸ್ಯ ಭಾಷಣ 1968ರಲ್ಲಿ ಹೆಬ್ಬಾಳದ ವೆಟರಿನರಿ ಕಾಲೇಜಿನ ಕ್ಯಾಂಪಸ್ನಲ್ಲಿ
ನಡೆಯಿತು. ಆ ದಿನ “ಹಾಸ್ಯದ ಪ್ರಕಾರಗಳು” ಎಂಬ ವಿಷಯದ ಬಗ್ಗೆ ಒಂದು
ತಾಸು ಮಾತಾಡಿದ್ದು ಪ್ರಬಂಧದ ಮಾದರಿಯಲ್ಲಿತ್ತು. ಜನ ಅಲ್ಲಲ್ಲಿ ನಕ್ಕರು. ಆದರೆ
ಬಿದ್ದೂ ಬಿದ್ದೂ ನಗಲಿಲ್ಲ. ವಿದ್ಯಾರ್ಥಿಯಾಗಿದ್ದ ನನ್ನನ್ನು ಭಾಷಣಕ್ಕೆ ಆಹ್ವಾನಿಸಿದ
ವಿದ್ಯಾರ್ಥಿ ಮಿತ್ರ ಕೆ.ವಿ ರಮೇಶ್ ಇಂದು ಸ್ಟೇಟ್ ಬ್ಯಾಂಕ್ ಆಫ್ ಇಂಡಿಯಾದಲ್ಲಿ
ಮ್ಯಾನೇಜರ್ ಆಗಿದ್ದಾರೆ.
ಬೀಚಿ ಬಳಗ


1980ರ ಡಿಸೆಂಬರ್ 7ರಂದು ಬೀಚಿಯವರು ನಮ್ಮನ್ನು ಅಗಲಿದ್ದು ನನಗೆ
ನೆನಪಿದೆ. ಅದೇ ದಿನ ನಾನು ಮೈಸೂರು ಬ್ಯಾಂಕಿನಲ್ಲಿ ಅಧಿಕಾರಿಯಾಗಿ ಬಡ್ತಿ ಪಡೆದು
ಶಂಕರಪುರದಲ್ಲಿರುವ ಸಿಬ್ಬಂದಿ ತರಬೇತಿ ಕೇಂದ್ರಕ್ಕೆ ಪ್ರೊಬೆಷನರಿ
ಅಧಿಕಾರಿಯಾಗಿ ಬಂದಿದ್ದೆ. ನನ್ನ ಸ್ವಯಂವಧು (1972) ಕೃತಿಯನ್ನು ಮೆಚ್ಚಿ ಇದಕ್ಕೆ
ಬಹುಮಾನ ಸಿಗುತ್ತದೆ ಎಂದು ಭವಿಷ್ಯ ನುಡಿದಿದ್ದ ಬೀಚಿಯವರ ಮಾತು ನಿಜವಾದಾಗ
ನಾನು ಖುಷಿ ಪಟ್ಟಿದ್ದೆ. ಅವರನ್ನು ಹಾಸ್ಯ ಭಾಷಣ ಸಭೆಗಳಿಗೆ ಕರೆದುಕೊಂಡು
ಹೋಗುವ ಪರಿಚಾರಕನ ಕೆಲಸ ನನಗೆ ಅನೇಕ ಬಾರಿ ಸಿಕ್ಕಿತ್ತು. ಬೀಚಿಯವರು
ಕನ್ನಡ ಸಾಹಿತ್ಯಕ್ಕೆ ನೀಡಿರುವ ಹಾಸ್ಯ ಅನುಪಮವಾದದ್ದು. ಮುಂದೆ ಅನೇಕರನ್ನು
ಉತ್ತಮ ವಾಗ್ಮಿಗಳನ್ನಾಗಿ ಮಾಡಲು ಬೀಚಿ ಸಾಹಿತ್ಯ ನೆರವಾಯಿತು. ಬೀಚಿಯವರ
ಬಗ್ಗೆ ಸಮಗ್ರವಾದ ವಿಷಯಗಳನ್ನೊಳಗೊಂದ ಸಂಭಾವನಾ ಗ್ರಂಥವನ್ನು ಶಾ.ಮಂ.
ಕೃಷ್ಣರಾಯರು ಹೊರತಂದಿದ್ದಾರೆ. ಬೀಚಿಯವರ ಬಗ್ಗೆ ಪ್ರಕಟವಾಗಿರುವ ಅಭಿನಂದನಾ
ಗ್ರಂಥಗಳು ಅಪಾರ. 1981ರಲ್ಲಿ ಬೀಚಿಯವರ ನೆನಪಿನಲ್ಲಿ ‘ಬೀಚಿ ಬಳಗ’
ಪ್ರಾರಂಭವಾಯಿತು. ಭೂ ಅಭಿವೃದ್ಧಿ ಬ್ಯಾಂಕುಗಳ ಮುಖ್ಯಸ್ಥರಾದ ಬಿ.ಎಸ್ ವಿಶ್ವನಾಥ್
ಅವರು ಪ್ರಾರಂಭಿಸಿದ ಈ ಸಂಸ್ಥೆ ಹಾಸ್ಯ ಭಾಷಣಗಳಿಗೆ ಸಾಕಷ್ಟು ಪ್ರೋತ್ಸಾಹ ನೀಡಿತು
ಪ್ರತಿವರ್ಷ ಹಾಸ್ಯ ಭಾಷಣಗಳ ಸ್ಪರ್ಧೆಯನ್ನು ಏರ್ಪಡಿಸಿ ನಗದು ಬಹುಮಾನಗಳನ್ನು
ವಿತರಿಸುತ್ತಿದ್ದರು. ಬೀಚಿಯವರ ನೆನಪಿಗೆ ಒಂದು ಹಾಸ್ಯ ಕಾರ್ಯಕ್ರಮವನ್ನು ಪ್ರತಿವರ್ಷ
ಡಿಸೆಂಬರ್ ತಿಂಗಳಲ್ಲಿ ಆಯೋಜಿಸುತ್ತಾ ಬಂದಿದ್ದಾರೆ. ಪ್ರೊ ಅ.ರಾ. ಮಿತ್ರ ಮತ್ತು
ಮಾಸ್ಟರ್ ಹಿರಣ್ಣಯ್ಯ ಈ ಕಾರ್ಯಕ್ರಮದಲ್ಲಿ ಪ್ರತಿವರ್ಷ ಭಾಗವಹಿಸುತ್ತಾರೆ.
ಹ್ಯೂಮರ್ ಕ್ಲಬ್ ಇಂಟರ್ ನ್ಯಾಷನಲ್

 

ನಗೆಗಾಗಿ ಮೀಸಲಿರುವ ಅನೇಕ ಸಂಸ್ಥೆಗಳು ನಮ್ಮಲ್ಲಿವೆ. ಹಾಸ್ಯಬ್ರಹ್ಮ ವೈ.ಎಂ.ಎನ್.
ಮೂರ್ತಿಯವರು 1975ರಲ್ಲಿ ಸ್ಥಾಪಿಸಿದ ಹ್ಯೊಮರ್ ಕ್ಲಬ್ ಇಂಟರ್ ನ್ಯಾಷನಲ್
ಸಂಸ್ಥೆಯು ಏರ್ಪಡಿಸುವ ಹಾಸ್ಯ ಭಾಷಣಗಳು ಜನ ಮುಗಿ ಬೀಳುವಂತೆ ಮಾಡಿತು.
ಪ್ರತಿತಿಂಗಳ ಕೊನೆಯ ಭಾನುವಾರದಂದು ನ್ಯಾಷನಲ್ ಕಾಲೇಜಿನಲ್ಲಿ ಹಾಸ್ಯ
ಕಾರ್ಯಕ್ರಮವನ್ನು ಏರ್ಪಡಿಸಿ, ಮೂರು ಘಂಟೆಗಳ ಕಾಲ ಜನಗಳನ್ನು ನಗಿಸುತ್ತಿದ್ದರು.
ವರ್ಷಕ್ಕೊಮ್ಮೆ ಜನವರಿ 26ರಂದು ಗಾಯನ ಸಮಾಜದಲ್ಲಿ ಐದಾರು ತಾಸುಗಳ
ಹಾಸ್ಯ ಕಾರ್ಯಕ್ರಮವನ್ನು ಏರ್ಪಡಿಸಿ ನಾಡಿನ ಎಲ್ಲ ಭಾಷಣಕಾರರನ್ನೂ
ಆಹ್ವಾನಿಸುತ್ತಿದ್ದರು. ಡಾ ಎಂ.ಎಚ್. ಶ್ರೀಕಂಠಯ್ಯ, ಪ್ರೊ ವಿ.ಕೆ. ದೊರೆಸ್ವಾಮಿ,
ಜ್ಞಾನಮೂರ್ತಿ, ದಿ ರಾಜಕುಮಾರ್ ಮಿಶ್ರಾ, ದಿ ಕೆ.ಆರ್. ನಾಗಭೂಷಣ್
ಮುಂತಾದವರು ಹೊಸ ಹೊಸ ಜೋಕುಗಳನ್ನು ಪ್ರತಿಸಭೆಯಲ್ಲೂ ಜನಕ್ಕೆ ನೀಡುತ್ತಿದ್ದರು
ಮುಖ್ಯ ಭಾಷಣಕಾರರು ಮಾತಾಡುವ ಮೊದಲು ಪ್ರೇಕ್ಷಕರು ಬಂದು ಒಂದೆರಡು
ಜೋಕುಗಳು ಹೇಳಲು ಅವಕಾಶವಿರುತ್ತಿತ್ತು. ವೈ.ವಿ. ಗುಂಡೂರಾವ್ ಈ ಅವಕಾಶವನ್ನು
ಸದುಪಯೋಗ ಪಡಿಸಿಕೊಂಡು ಅನಂತರದ ದಿನಗಳಲ್ಲಿ ಮುಖ್ಯ ಭಾಷಣಕಾರರಾಗಿ
ಮೆರೆದರು. ವೈ.ಎಂ.ಎನ್. ಮೂರ್ತಿಯವರ ಹ್ಯೂಮರ್ ಕ್ಲಬ್ ಇಂಟರ್ ನ್ಯಾಷನಲ್
ಅನೇಕ ವಾಗ್ಮಿಗಳಿಗೆ ವೇದಿಕೆಯನ್ನು, ಕಲ್ಪಿಸಿಕೊಟ್ಟಿದೆ.

 

ನಗೆ ಔಷಧಿ ನಗೆ, ಒತ್ತಡ, ನೋವು ಮತ್ತು ವಿರುದ್ಧ ಭಾವನೆಗಳನ್ನು ನಿವಾರಿಸುವ
ಒಂದು ಮದ್ದು. ಒಂದೇ ಒಂದು ಸುಂದರವಾದ ನಗೆ ನಮ್ಮ ಮನಸ್ಸು ಮತ್ತು ದೇಹ
ವನ್ನು ಅತಿ ಶೀಘ್ರವಾಗಿ ನೆಮ್ಮದಿಯ ಸ್ಥಿತಿಗೆ ತರಬಲ್ಲದು. ನಗೆಯು, ನಮ್ಮ ಹೊರೆಯನ್ನು
ಹಗುರಗೊಳಿಸಿ, ಆಸೆಗಳನ್ನು, ಪ್ರೇರೇಪಿಸಿ, ಇತರರೊಂದಿಗೆ ಸಂಬಂಧವೇರ್ಪಡಿಸಿ,
ಏಕಾಗ್ರಗೊಳಿಸಿ, ಜಾಗರೂಕರನ್ನಾಗಿಸುವ ಶಕ್ತಿ ಹೊಂದಿದೆ.

 

ಈ ರೀತಿ ಗುಣಪಡಿಸುವ ಮತ್ತು ನವೀಕರಿಸುವ ಪ್ರಬಲ ಶಕ್ತಿಯಿರುವ ನಗುವು,
ಸಮಸ್ಯೆಗಳನ್ನುಹತ್ತಿಕ್ಕುವ ಸಂಬಂಧಗಳನ್ನು ಉತ್ತಮಪಡಿಸುವುದಲ್ಲದೆ, ಹಾಗೂ ದೈಹಿಕ
ಮತ್ತು ಮಾನಸಿಕ ಆರೋಗ್ಯವನ್ನು ಸಹ ನಮಗೆ ನೀಡುತ್ತದೆ.
ದೇಹ ಸಡಿಲಿಕೆ  ಒಂದು ಒಳ್ಳೆಯ ಹಾಗೂ ಮನಃಪೂರ್ವಕವಾದ ನಗೆಯು,
ಒತ್ತಡ ಹಾಗೂ ಉದ್ವೇಗದಿಂದ ಬಿಡುಗಡೆಗೊಳಿಸಿ, 45 ನಿಮಿಷಗಳವರೆಗೆ ಸ್ನಾಯುಗಳನ್ನು
ಸಡಿಲಗೊಳಿಸುತ್ತದೆ.
ರೋಗ ನಿರೋಧಕ ಶಕ್ತಿವರ್ಧನೆ , ನಗೆಯು ಒತ್ತಡದ ಹಾರ್ಮೋನುಗಳನ್ನು
ಕಡಿಮೆ ಮಾಡಿ, ರೋಗ ನಿರೋಧಕ ಜೀವಕೋಶಗಳನ್ನು ಮತ್ತು ಸೊOಕಿನ ವಿರುದ್ಧ
ಹೋರಾಡುವ ಜೀವಕಣಗಳನ್ನು ಹೆಚ್ಜಿಸಿ, ನಿಮ್ಮ ಆರೋಗ್ಯವನ್ನು ಸುಧಾರಿಸುತ್ತದೆ.
ಎಂಡಾರ್ಫಿನ್ ನ ಬಿಡುಗಡೆಗೆ ಪ್ರೇರಣೆ  ಎಂಡಾರ್ಫಿನ್ ನಮ್ಮಲ್ಲಿ ಸುಸ್ಥಿತಿಯ
ಭಾವನೆಯನ್ನು ತುಂಬುತ್ತದೆ ಮತ್ತು ತಾತ್ಕಾಲಿಕವಾಗಿ ನೋವನ್ನು ನಿವಾರಿಸುತ್ತದೆ.
ಹೃದಯಕ್ಕೆ ದಿವ್ಯೌಷಧಿ, ನಗೆಯು ರಕ್ತನಾಳಗಳ ಕಾರ್ಯವನ್ನು ಉತ್ತಮಗೊಳಿಸಿ,
ರಕ್ತದ ಹರಿವನ್ನು ವೃದ್ಧಿಸುತ್ತದೆ. ಹೃದಯಾಘಾತ ಹಾಗೂ ಇತರೇ ಹೃದಯ ಸಂಬಂಧಿ
ತೊಂದರೆಗಳಿಂದ ಕಾಪಾಡುತ್ತದೆ.
ನಗುವಿನಿಂದ ನಾವು “ಚೆನ್ನಾಗಿದ್ದವೆಂಬ” ಆತ್ಮವಿಶ್ವಾಸ ಬೆಳೆಯುವುದು. ನಗೆಯು
ತಗ್ಗಿದ ನಂತರವೂ ಆ ಭಾವ ನಮ್ಮೊಳಗೆ ಉಳಿದುಕೊಂಡಾಗ ಒಳ್ಳೆಯ ಅನುಭವ
ವಾಗುವುದು. ಹಾಸ್ಯ ಪಜ್ಞೆಯು ನಮ್ಮನ್ನು ಎಲ್ಲಾ ಸಂದರ್ಭಗಳಲ್ಲಿಯೂ ಆಶಾವಾದಿ
ಯಾಗಿರಲು ಸಹಕರಿಸುವುದು.
ನಗುವು ದುಃಖ ಮತ್ತು ನೋವಿನಿಂದ ಬಿಡುಗಡೆ ನೀಡುವುದಲ್ಲದೆ, ಜೀವನದ
ಅರ್ಥ ಮತ್ತು ಆಶಾಭಾವನೆಯ ಹೊಸ ಮೂಲಗಳನ್ನು ಶೋಧಿಸಲು ಧೈರ್ಯ
ಮತ್ತು ಶಕ್ತಿಯನ್ನು ನೀಡುತ್ತದೆ. ಅತಿ ಕಷ್ಟದ ವರಿಸ್ಥಿತಿಯಲ್ಲೂ ಸಹ ಒಂದು ನಗೆ
ಅಥವಾ ಒಂದು ಕಿರುನಗೆ ಕೂಡ ನಮ್ಮನ್ನು ನಾವು ಚೆನ್ನಾಗಿದ್ದೇವೆಂಬ ಭಾವನೆಗೆ
ಕರೆದೊಯ್ಯಬಹುದು. ಹಾಗೆಯೇ ನಗುವೆಂಬುದು ಸಾಂಕ್ರಾಮಿಕ. ಬೇರೆಯವರು
ನಗುವುದನ್ನು ಕೇಳಿದರೆ ಸಾಕು, ಅದು ನಮ್ಮ ಮೆದುಳಿನಲ್ಲಿ ನಗಲು ಪ್ರೇರೇಪಿಸಿ,
ನಗುವಂತೆ ಮಾಡಿ, ನಗುತ್ತಿರುವವರ ಜೊತೆಗೂಡುವಂತೆ ಮಾಡುತ್ತದೆ
                                                     ನಗೆಯಿಂದಾಗುವ ಲಾಭಗಳು
ದೈಹಿಕ ಆರೋಗ್ಯದ ಲಾಭಗಳು

 ರೋಗ ನಿರೋಧಕ ಶಕ್ತಿಯ ವೃದ್ಧಿ
 ಒತ್ತಡದ ಹಾರ್ಮೋನುಗಳನ್ನು ತಗ್ಗಿಸುತ್ತದೆ
 ನೋವು ಕಡಿಮೆಯಾಗುವುದು
 ಸ್ನಾಯುಗಳು ಸಡಿಲಗೊಳ್ಳುತ್ತವೆ
 ಹೃದಯದ ರೋಗಗಳಿಂದ ತಡೆಯುತ್ತದೆ
ಮಾನಸಿಕ ಆರೋಗ್ಯದ ಲಾಭಗಳು
 ಜೀವನದಲ್ಲಿ ಉಲ್ಲಾಸ ಮತ್ತು ಉತ್ಸಾಹವನ್ನು ತುಂಬುತ್ತದೆ
 ತಳಮಳ ಮತ್ತು ಭಯವನ್ನು ಹೋಗಲಾಡಿಸುತ್ತದೆ
 ಮನಸ್ಸನ್ನು ಒತ್ತಡದಿಂದ ಮುಕ್ತವಾಗಿಸುತ್ತದೆ
 ಭಾವನೆಗಳನ್ನು ಉತ್ತಮಪಡಿಸುತ್ತದೆ
 ಪುಟಿದೇಳುವ ಉತ್ಸಾಹ ತರುತ್ತದೆ
ಸಾಮಾಜಿಕ ಲಾಭಗಳು
 ಸಂಬಂಧಗಳನ್ನು ಗಟ್ಟಿಗೊಳಿಸುವುದು
 ಇತರರನ್ನು ನಮ್ಮೆಡೆಗೆ ಆಕರ್ಷಿಸುವುದು
 ತಂಡದ ಕಾರ್ಯಕ್ಷಮತೆ ಹೆಚ್ಚಿಸುವುದು
 ವಿರಸವನ್ನು ತಿಳಿಗೊಳಿಸುವುದು
 ಗುಂಪಿನಲ್ಲಿ ಬಾಂಧವ್ಯವನ್ನು ಬೆಸೆಯುವುದು
                                                                                                   ಸೆಪ್ಟೆಂಬರ್ 2011
                                                              ಟಿ.ವಿ. ಮತ್ತು ಹಾಸ್ಯ
